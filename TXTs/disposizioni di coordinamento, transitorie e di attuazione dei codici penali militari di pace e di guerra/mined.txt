REGIO DECRETO 9 settembre 1941 , n. 1023

Disposizioni di coordinamento, transitorie e di attuazione dei Codici penali militari di pace e di guerra. 

(041U1023)

Vigente al : 4-2-2023

TITOLO I.  

NORME DI DIRITTO SOSTANTIVO  

CAPO I.  

Disposizioni 

di coordinamento. 

                        VITTORIO EMANUELE III 
           PER GRAZIA DI DIO E PER VOLONTA' DELLA NAZIONE 
                      RE D'ITALIA E DI ALBANIA 
                        IMPERATORE D'ETIOPIA 

  Vista la legge 25 novembre 1926-V, n. 2153, che delega  al  Governo 
del Re la facolta' di  provvedere  alla  riforma  della  legislazione 
penale militare; 
  Visto il R. decreto 20 febbraio 1941-XIX, n.  303,  che  approva  i 
testi definitivi del codice penale militare  di  pace  e  del  codice 
penale militare di guerra; 
  Sentito il parere della Commissione  delle  Assemblee  legislative, 
istituita a' termini dell'art. 2 della legge predetta; 
  Udito il Consiglio dei Ministri; 
  Sulla proposta del DUCE del Fascismo, Capo  del  Governo,  Ministro 

 
 
 
 
per la guerra, per la marina e per  l'aeronautica,  d'intesa  con  il 
Ministro per la grazia e giustizia, con  il  Ministro  per  l'Africa, 
italiana e con il Ministro per le finanze; 
  Abbiamo decretato e decretiamo: 

                               Art. 1. 

                        (Ragguaglio di pene). 

  Quando nelle leggi, nei decreti o nelle convenzioni  internazionali 
e' stabilita  o  richiamata  la  pena  del  carcere  militare,  senza 
indicazione  della  durata,  deve  considerarsi  per   ogni   effetto 
giuridico corrispondente la pena della  reclusione  militare  da  due 
mesi a un anno. 

  Quando e' indicata la durata, la  reclusione  militare  si  intende 
sostituita per eguale periodo di tempo. 

                               Art. 2. 

                     (Pene accessorie militari). 

Quando nelle leggi, nei decreti o nelle convenzioni internazionali si 
fa menzione di pene militari accessorie o comunque restrittive  della 
capacita' giuridica, si intende corrispondente: 

1° alla degradazione militare, la degradazione; 

2° alla destituzione, alla rimozione dal grado e alla dimissione,  la 
rimozione. 

La rimozione, quando e' applicata in sostituzione della destituzione, 
importa anche  la  perdita  delle  decorazioni  e  la  incapacita'  a 
qualunque ulteriore servizio militare. 

                               Art. 3. 

                 (Aumento e diminuzione per gradi). 

Quando dalle leggi, dai decreti o dalle convenzioni internazionali e' 
stabilito che una pena militare o  una  pena  detentiva  comune,  che 

 
 
 
 
 
 
 
 
 
 
 
 
 
 
 
 
 
 
possa essere inflitta per un reato militare, debba essere aumentata o 
diminuita  per  gradi,  a  un  grado  corrisponde  l'aumento   o   la 
diminuzione della pena da un terzo alla meta'. Se piu' sono i  gradi, 
lo stesso aumento o la stessa diminuzione si opera per ciascun  grado 
sulla  quantita'  di  pena  aumentata  o  diminuita  per   il   grado 
precedente. 

                               Art. 4. 

                (Richiamo di disposizioni abrogate). 

Quando nelle leggi, nei decreti o  nelle  convenzioni  internazionali 
sono richiamati i titoli o le disposizioni di leggi  penali  abrogate 
per effetto dei codici penali  militari,  s'intendono  richiamate  le 
disposizioni corrispondenti degli stessi codici. 

                               Art. 5. 

                (Corpi civili militarmente ordinati). 

L'applicazione della legge penale militare agli  iscritti  nei  corpi 
civili militarmente ordinati, per il reato di diserzione  qualificata 
da asportazione di armi da fuoco, s'intende riferita a  ogni  ipotesi 
di diserzione, con la quale concorra distrazione di armi. 

CAPO I  

Disposizioni transitorie.

                               Art. 6. 

                 (Esecuzione delle pene principali). 

Nella esecuzione delle condanne alla pena del carcere militare, detta 
pena e' sostituita da quella della  reclusione  militare  per  eguale 
durata. 

Se e' stata  inflitta,  la  destituzione  come  pena  principale,  si 
applicano le disposizioni relative alla rimozione,  con  gli  effetti 

 
 
 
 
 
 
 
 
 
 
 
 
 
 
 
 
indicati nel secondo comma dell'articolo 2. 

Se e' stata  inflitta  alcuna  delle  pene  della  dimissione,  della 
rimozione dal grado  o  della  sospensione  dall'impiego,  come  pena 
principale, si applicano le disposizioni  relative,  rispettivamente, 
alla rimozione e alla sospensione dal grado o dall'impiego. 

                               Art. 7. 

                 (Esecuzione delle pene accessorie). 

Nella esecuzione delle condanne a pene accessorie non  prevedute  dai 
codici penali militari, si intende sostituita: 

1° alla degradazione militare, la degradazione; 

2° alla destituzione, la rimozione,  con  gli  effetti  indicati  nel 
secondo comma dell'articolo 2; 

3° alla dimissione, la rimozione; 

4° alla rimozione dal grado inflitta a ufficiali, la rimozione, se la 
pena principale detentiva e' superiore a tre anni, e negli altri casi 
la sospensione dall'impiego; 

5° alla rimozione dal grado, inflitta a sottufficiali, la  rimozione, 
se la pena principale detentiva e' superiore  a  tre  anni,  e  negli 
altri casi, la sospensione dal grado; 

6° alla rimozione dal  grado,  inflitta  a  graduati  di  truppa,  la 
rimozione, se la pena principale detentiva superiore  a  un  anno,  e 
negli altri casi la sospensione dal grado. 

                               Art. 8. 

(Condanna  a  pene  principali  non  prevedute  dai   codici   penali 
                             militari). 

Quando, per fatti commessi anteriormente  all'attuazione  dei  codici 
penali militari, si deve pronunciare condanna alla pena  del  carcere 
militare, il giudice applica la pena della, reclusione  militare  per 
eguale durata. Quando si debba infliggere, come pena  principale,  la 

 
 
 
 
 
 
 
 
 
 
 
 
 
 
 
 
 
destituzione, o la  rimozione  dal  grado,  o  la  dimissione,  o  la 
sospensione dall'impiego, queste pene continuano a essere  applicate, 
anche se diverse da quelle  prevedute  dai  codici  penali  militari; 
osservate,   per   l'esecuzione,   le   disposizioni    dell'articolo 
precedente. 

                               Art. 9. 

                         (Pene accessorie). 

Le disposizioni dei  codici  penali  militari,  concernenti  le  pene 
accessorie, sono applicabili anche  rispetto  alle  condanne  che  si 
devono pronunciare  per  fatti  commessi  prima  dell'attuazione  dei 
codici stessi, quando le predette disposizioni siano piu' favorevoli, 
procedendosi in ogni caso alla sostituzione  preveduta  dall'articolo 
7. 

                              Art. 10. 

                      (Circostanze del reato). 

Le disposizioni stabilite  o  richiamate  dal  capo  secondo,  titolo 
terzo,  libro  primo  del  codice  penale  militare  di  pace   sulle 
circostanze del reato  si  applicano  anche  relativamente  ai  reati 
commessi  prima  dell'attuazione  del  codice   stesso,   quando   le 
disposizioni  dei  nuovi  codici  siano,  nel  loro  complesso,  piu' 
favorevoli al reo. 

                              Art. 11. 

                             (Recidiva). 

Gli  effetti  giuridici  della  recidiva  gia'   verificatasi   prima 
dell'attuazione  dei  codici  penali  militari  sono  regolati  dalle 
disposizioni dei codici penali militari abrogati. 

Per determinare  la  recidiva  e  ogni  altro  effetto  penale  della 
condanna  diverso  dalle  pene  accessorie,  in  relazione  ai  fatti 
commessi dopo l'attuazione dei codici penali militari, si tiene conto 
anche delle condanne per reati anteriormente commessi. 

 
 
 
 
 
 
 
 
 
 
 
 
 
 
 
                              Art. 12. 

                   (Querela della persona offesa). 

Per i reati commessi anteriormente alla attuazione dei codici  penali 
militari, non si puo' procedere d'ufficio, se, per la legge del tempo 
del commesso reato, la  punibilita'  era  condizionata  alla  querela 
della persona offesa. 

                              Art. 13. 

          (Infermita' psichica sopravvenuta al condannato). 

La disposizione dell'articolo 148 del  codice  penale,  in  relazione 
all'articolo 62 del codice penale militare di pace, si applica  anche 
a coloro che sono stati condannati don sentenza divenuta irrevocabile 
prima dell'attuazione dei codici penali militari. 

Qualora il condannato  si  trovi  gia'  ricoverato  in  un  manicomio 
giudiziario,  la  esecuzione  della  pena  si  considera  sospesa   a 
decorrere dal giorno dell'attuazione suddetta. 

                              Art. 14. 

                (Estinzione del reato o della pena). 

Quando le  disposizioni  concernenti  la  estinzione  del  reato  per 
prescrizione e la  estinzione  della  pena  per  decorso  del  tempo, 
contenute nei codici penali  militari  abrogati  e  nei  nuovi,  sono 
diverse, si applicano le disposizioni favorevoli al reo. 

                              Art. 15. 

                         (Sanzioni civile). 

Le disposizioni richiamate dai codici penali militari in ordine  alle 

 
 
 
 
 
 
 
 
 
 
 
 
 
 
 
 
 
 
 
 
 
sanzioni civili non si  applicano  ai  fatti  commessi  anteriormente 
all'attuazione dei codici stessi. 

                              Art. 16. 

                      (Disposizione generale). 

Per ogni caso  di  successione  di  leggi  penali  non  espressamente 
regolato dai precedenti articoli, si osservano le disposizioni  della 
legge piu' favorevole al reo. 

                              Art. 17. 

                (Misure amministrative di sicurezza). 

Le disposizioni relative alle  misure  amministrative  di  sicurezza, 
contenute  o  richiamate  nei  codici  penali  militari,   non   sono 
applicabili  alle  persone  socialmente   pericolose   condannate   o 
prosciolte prima dell'attuazione degli stessi codici, ma si applicano 
anche alle persone socialmente  pericolose  condannate  o  prosciolte 
dopo la detta attuazione per fatti precedentemente commessi. 

                              Art. 18. 

(Ragguaglio delle pene ai  fini  dell'applicazione  delle  misure  di 
                             sicurezza). 

Quando, per fatti commessi prima dell'attuazione  dei  codici  penali 
militari, e' applicata, come piu' favorevole, la legge  anteriore,  e 
la sottoposizione alle misure di sicurezza e' dal codice condizionata 
alla qualita' o quantita' della  pena,  si  tiene  conto  della  pena 
inflitta,  o  della  pena  stabilita  dalla  legge  anteriore,  avuto 
riguardo al ragguaglio delle pene a norma di  questo  decreto  e  del 
Regio decreto 28 maggio 1931-IX, numero 601. 

                              Art. 19. 

       (Equiparazione delle Autorita' di Governo ai Prefetti). 

 
 
 
 
 
 
 
 
 
 
 
 
 
 
 
 
 
 
Agli effetti del  secondo  comma  dell'art.  157  del  codice  penale 
militare di guerra, sono equiparati  ai  Prefetti  le  corrispondenti 
Autorita' di Governo dei possedimenti o di altri  territori  soggetti 
alla sovranita' dello Stato, fuori dei confini del Regno. 

TITOLO II.  

NORME PROCESSUALI  

CAPO I.  

Disposizioni di attuazione.

                              Art. 20. 

                       (Gratuito patrocinio). 

Durante il giudizio, l'imputato puo' essere ammesso al beneficio  del 
patrocinio gratuito con decreto motivato del presidente del tribunale 
militare. Durante la istruzione, il beneficio puo'  essere  conceduto 
con decreto motivato  del  giudice  istruttore,  se  si  procede  con 
istruzione formale, o del  pubblico  ministero,  se  si  procede  con 
istruzione sommaria. Il beneficio del gratuito patrocinio si  estende 
alla facolta', per l'imputato, di farsi desistere nel giudizio da  un 
consulente tecnico. 

                              Art. 21. 

                            (Difensore). 

La nomina del difensore d'ufficio e' ad esso comunicata  verbalmente, 
quando e' presente, e di cio' e' fatta menzione nel processo verbale. 
Quando il difensore non e' presente,  la  nomina  gli  e'  comunicata 
mediante avviso notificato nei modi stabiliti dall'articolo  299  del 
codice penale militare di pace. 

                              Art. 22. 

 
 
 
 
 
 
 
 
 
 
 
 
 
 
(Procedimenti contro ufficiali, sottufficiali e impiegati dello Stato 
                     o di altri enti pubblici). 

Quando si procede contro  ufficiali,  o  sottufficiali  di  carriera, 
delle forze armate dello Stato o contro impiegati dello  Stato  o  di 
altri  enti  pubblici,  il  pubblico  ministero  deve  informare   il 
procuratore generale militare del Re Imperatore e l'Autorita' da  cui 
l'imputato dipende. 

                              Art. 23. 

                      (Vigilanza sui detenuti). 

Il procuratore militare del Re Imperatore, almeno una, volta al mese, 
deve  recarsi   nelle   carceri   militari   preventive   della   sua 
circoscrizione per la vigilanza sui detenuti. 

                              Art. 24. 

                        (Onorari ai periti). 

La liquidazione dell'onorario ai periti e' fatta dal  giudice  o  dal 
pubblico ministero, che ha proceduto alla nomina. 

Se la perizia e' stata disposta nel dibattimento, la liquidazione  e' 
fatta con ordinanza del presidente del tribunale, sentito il pubblico 
ministero. 

Contro il provvedimento di liquidazione non e' ammessa impugnazione. 

                              Art. 25. 

                   (Interrogatorio dell'imputato). 

Nei   preliminari   dell'interrogatorio   dell'imputato    a    norma 
dell'articolo 366 del codice di procedura penale,  il  giudice  o  il 

 
 
 
 
 
 
 
 
 
 
 
 
 
 
 
 
 
 
 
 
 
pubblico ministero invita l'imputato a dichiarare se ha un soprannome 
o un pseudonimo, se sa leggere e scrivere, se ha  beni  patrimoniali, 
quali sono le  sue  condizioni  di  vita  individuale,  famigliare  o 
morale, se e' stato sottoposto ad altri procedimenti  penali,  se  ha 
riportato condanne  nello  Stato  o  all'estero,  se  esercita  o  ha 
esercitato  pubblici  uffici  o  servizi  pubblici,  se  copre  o  ha 
ricoperto cariche pubbliche, se gli sono state conferite  dignita'  o 
gradi  accademici,  titoli  nobiliari,  ovvero  decorazioni  o  altre 
pubbliche insegne onorifiche. Chiede anche tutte le notizie utili  ad 
accertare  la  personalita'  morale  dell'imputato;  nonche',  quando 
questi e' militare, la indicazione dell'arma o del corpo o della nave 
a cui appartiene e la indicazione del grado. 

                              Art. 26. 

                 (Sanzioni pecuniarie disciplinari). 

Le somme dovute per sanzioni pecuniarie disciplinari, o per  condanna 
alla perdita della cauzione  o  al  pagamento  della  malleveria,  a' 
termini della legge penale militare, sono versate  alla  Cassa  delle 
ammende, secondo i regolamenti militari approvati con decreto Reale. 

                              Art. 27. 

                (Revoca delle sanzioni disciplinari). 

La  revoca  delle  sanzioni  disciplinari,  quando  e'  ammessa,   e' 
richiesta al giudice che  le  ha  inflitte,  il  quale  provvede  con 
ordinanza in camera di consiglio, sentito il pubblico  ministero,  e, 
quando lo si ritenga necessario, l'interessato. 

                              Art. 28. 

                   (Procedimenti per diserzione). 

Il  pubblico  ministero  o  il  giudice  istruttore,  nel   procedere 
all'interrogatorio dell'imputato in un procedimento  per  diserzione, 
di cui debba essere ordinata la sospensione  a'  sensi  dell'articolo 
243 del codice penale militare di  guerra,  rivolge  all'imputato  un 

 
 
 
 
 
 
 
 
 
 
 
 
 
 
 
severo ammonimento sulle sanzioni penali in cui potrebbe incorrere in 
caso di diserzione reiterata. 

                              Art. 29. 

        (Schedario centrale dei procedimenti per diserzione). 

E' istituito presso la procura generale militare  del  Re  Imperatore 
uno schedario centrale, a cui deve essere data immediata  notizia,  a 
cura del procuratore militare del Re Imperatore, di ogni procedimento 
penale iniziatosi per diserzione, e a cui deve essere richiesto,  per 
ogni  imputato  di  diserzione,  il   certificato   degli   eventuali 
procedimenti pendenti per lo stesso reato. 

                              Art. 30. 

                     (Redazione della sentenza). 

La minuta della sentenza e' presentata dal  giudico  relatore,  entro 
dieci giorni dalla sua pronuncia, al presidente del tribunale per  il 
visto ed e' poi consegnata al cancelliere, il quale,  senza  ritardo, 
ne forma l'originale e lo fa  sottoscrivere  dai  giudici  che  hanno 
preso parte alla deliberazione. 

                              Art. 31. 

                   (Scarcerazione dell'imputato). 

Quando  una,  sentenza  di  proscioglimento  importa  la  liberazione 
dell'imputato  detenuto,  l'ordine   di   scarcerazione   e'   emesso 
immediatamente dal pubblico ministero. 

                              Art. 32. 

    (Colloqui e dichiarazioni del condannato alla pena di morte). 

Sono ammessi, per il condannato alla pena di morte, tutti i  colloqui 
che  il  pubblico  ministero  ritiene  di  autorizzare.  Qualora,  il 

 
 
 
 
 
 
 
 
 
 
 
 
 
 
 
 
 
 
 
condannato chieda di fare dichiarazioni, il  comandante  del  carcere 
militare ne avvisa immediatamente  il  procuratore  militare  del  Re 
Imperatore, che le riceve senza ritardo  e  ne  compila  il  processo 
verbale. 

                              Art. 33. 

               (Domanda di liberazione condizionale). 

La domanda per ottenere la liberazione condizionale e' presentata  al 
comandante dello stabilimento penale, che la trasmette al giudice  di 
sorveglianza, con le informazioni sulla condotta del condannato e con 
il parere dell'apposita commissione presso lo  stabilimento  militare 
di pena, o, se trattasi di detenuti in istituti ordinari di pena, del 
consiglio di disciplina. 

                              Art. 34. 

             (Accertamenti del giudice di sorveglianza). 

Il giudice di sorveglianza, se difettano manifestamente le condizioni 
prescritte  per  la  concessione  della   liberazione   condizionale, 
dichiara  senz'altro  inammissibile  la  domanda  con   provvedimento 
scritto, non soggetto a reclamo ; altrimenti,  compiute  le  indagini 
che ritiene necessarie, da' parere sull'ammissione  della  domanda  e 
trasmette gli atti  al  Ministero  competente,  per  il  tramite  del 
procuratore generale militare del Re  Imperatore,  che  esprime  pure 
motivato parere. ((1)) 

------------ 
AGGIORNAMENTO (1) 
  La Corte Costituzionale, con sentenza 14-22 luglio 1976, n. 192 (in 
G.U. 1a s.s.  28/7/1976,  n.  198)  ha  dichiarato  "l'illegittimita' 
costituzionale degli articoli 34 e 35 del r.d. 9 settembre  1941,  n. 
1023 (contenente disposizioni  di  coordinamento,  transitorie  e  di 
attuazione  dei  codici  penali  militari),  nella   parte   in   cui 
attribuiscono la decisione sulla domanda di liberazione  condizionale 
al Ministro da cui dipendeva il militare condannato  al  momento  del 
commesso reato, anziche' ad un  organo  giurisdizionale  di  adeguato 
livello". 

                              Art. 35. 

 
 
 
 
 
 
 
 
 
 
 
            (Concessione della liberazione condizionale). 

La liberazione condizionale e' conceduta con decreto del Ministro  da 
cui dipendeva il militare condannato, al momento del commesso  reato. 
Il  giudice  di  sorveglianza,  nel  dare   esecuzione   al   decreto 
ministeriale, ordina  che  il  liberato  sia  sottoposto  a  liberta' 
vigilata. ((1)) 

------------ 
AGGIORNAMENTO (1) 
  La Corte Costituzionale, con sentenza 14-22 luglio 1976, n. 192 (in 
G.U. 1a s.s.  28/7/1976,  n.  198)  ha  dichiarato  "l'illegittimita' 
costituzionale degli articoli 34 e 35 del r.d. 9 settembre  1941,  n. 
1023 (contenente disposizioni  di  coordinamento,  transitorie  e  di 
attuazione  dei  codici  penali  militari),  nella   parte   in   cui 
attribuiscono la decisione sulla domanda di liberazione  condizionale 
al Ministro da cui dipendeva il militare condannato  al  momento  del 
commesso reato, anziche' ad un  organo  giurisdizionale  di  adeguato 
livello". 

                              Art. 36. 

              (Revoca della liberazione condizionale). 

Se la liberazione condizionale deve essere revocata, si provvede  con 
le forme prescritte dall'articolo 590 del codice di procedura penale. 

Il  procuratore  militare  del  Re  Imperatore  competente   per   la 
esecuzione  ordina  la  carcerazione  del  condannato  e  informa  il 
procuratore generale militare del Re Imperatore per  la  designazione 
dello stabilimento in cui il  condannato  deve  scontare  la  residua 
pena. 

                              Art. 37. 

((ARTICOLO ABROGATO DAL D.L. 27 OTTOBRE 1986, N. 700  CONVERTITO  CON 
          MODIFICAZIONI DALLA L. 23 DICEMBRE 1986, N. 897)) 

                              Art. 38. 

 
 
 
 
 
 
 
 
 
 
 
 
 
 
 
(Dichiarazione  della  estinzione  del  reato  per  la  condotta  del 
                            condannato). 

Alla data della cessazione dello stato di guerra, alla  dichiarazione 
di estinzione del reato a' sensi dell'articolo 38 del  codice  penale 
militare di guerra provvede il tribunale competente per l'esecuzione, 
con le forme stabilite per gli incidenti di esecuzione, su  richiesta 
del pubblico ministero o del condannato,  previo  accertamento  delle 
condizioni prevedute dall'articolo suddetto. 

                              Art. 39. 

(Dichiarazione di avere adempiuto ai doveri di servizio con  fedelta' 
                              e onore). 

Agli effetti degli articoli 43 e 45 del  codice  penale  militare  di 
guerra, la dichiarazione di avere adempiuto con fedelta'  e  onore  i 
propri doveri nelle operazioni o servizi di guerra e' rilasciata  dal 
comando del corpo presso cui il  militare  condannato  ha  da  ultimo 
prestato servizio prima  della  cessazione  dello  stato  di  guerra, 
ovvero, se si tratta di corpo disciolto, dal comando  del  corpo  dal 
quale derivava anello disciolto. 

                              Art. 40. 

    (Non menzione della condanna nei certificato del casellario). 

Per la concessione del beneficio della non menzione  della  condanna, 
a' sensi dell'articolo 70 del codice  penale  militare  di  pace,  il 
giudice provvede con sentenza, in conformita' dell'articolo stesso  e 
dell'articolo 175 del codice penale. 

                              Art. 41. 

        (Applicazione delle disposizioni della legge comune). 

Per quanto non e' disposto diversamente da questo capo, e  in  quanto 
e' possibile, si applicano le disposizioni di attuazione  del  codice 

 
 
 
 
 
 
 
 
 
 
 
 
 
 
 
 
 
di procedura penale contenute nel  titolo  I  del  Regio  decreto  28 
maggio 1931-IX, n.  602,  e  le  disposizioni  regolamentari  per  la 
esecuzione del  codice  di  procedura  penale,  contenute  nel  Regio 
decreto 28 maggio 1931-IX, n. 603. 

CAPO  

Disposizioni di coordinamento.

                              Art. 42. 

(Uffici giudiziari, magistrati militari e funzionari di cancelleria o 
                            segreteria). 

Quando, nelle disposizioni di leggi non abrogate  dai  codici  penali 
militari, sono  indicati  uffici  giudiziari  militari  o  magistrati 
militari o funzionari di cancelleria o segreteria  con  denominazioni 
diverse da quelle adottate nei codici suddetti, a essi  corrispondono 
gli uffici giudiziari o i magistrati o i funzionari di cancelleria  o 
segreteria,  ai  quali  i   nuovi   codici   attribuiscono   funzioni 
corrispondenti. 

                              Art. 43. 

                      (Istituiti processuali). 

Quando  nelle  leggi  o  nei  decreti  sono  richiamati  istituti   o 
disposizioni relativi alla procedura  penale  militare,  il  richiamo 
s'intende fatto agli istituti o alle disposizioni  dei  nuovi  codici 
penali militari. 

Gli istituti aboliti o  modificati  dai  codici  penali  militari  si 
intendono aboliti o modificati anche per le leggi o i decreti che  li 
richiamano. 

                              Art. 44. 

   (Competenza dei tribunale speciale per la difesa dello Stato). 

 
 
 
 
 
 
 
 
 
 
 
 
 
 
 
 
La competenza, del tribunale speciale per la difesa dello  Stato  non 
e' modificata relativamente ai reati, la cui cognizione  e'  ad  esso 
attribuita da espresse disposizioni di leggi speciali. 

                              Art. 45. 

                    (Formule di proscioglimento). 

Relativamente alle formule di proscioglimento delle sentenze o  delle 
ordinanze o dei decreti pronunciati nell'istruzione o nel giudizio da 
organi  della  giurisdizione  militare   a'   termini   delle   leggi 
processuali abrogate, o che siano menzionate nelle leggi, nei decreti 
o nelle convenzioni internazionali, la, corrispondenza con le formule 
adottate dai nuovi codici  penali  militari  si  determina  nel  modo 
seguente: 

1° alla dichiarazione di non farsi luogo a  procedimento  perche'  la 
esistenza del fatto imputato e'  esclusa,  e  alla  dichiarazione  di 
assoluzione perche' l'accusato non e' l'autore del fatto  imputato  o 
non vi  ha  preso  alcuna  parte,  corrisponde  nella  istruzione  la 
dichiarazione  di  non  doversi   procedere   e   nel   giudizio   la 
dichiarazione di assoluzione « perche' il fatto non sussiste  »  o  « 
perche' l'imputato non lo ha commesso »; 

2° alla dichiarazione di non esservi luogo a procedimento perche'  il 
fatto non costituisce reato, e alla dichiarazione di non farsi  luogo 
a procedimento perche' il  fatto  di  cui  l'imputato  e'  dichiarato 
autore o complice non costituisce reato, corrisponde nella istruzione 
la  dichiarazione  di  non  doversi  procedere  e  nel  giudizio   la 
dichiarazione di assoluzione « perche' il fatto non costituisce reato 
»; 

3° alla dichiarazione di non  farsi  luogo  a  procedere,  o  di  non 
esservi luogo a procedimento perche' l'azione penale e' prescritta  o 
in altro modo estinta, corrisponde nella istruzione e nel giudizio la 
dichiarazione di non doversi procedere « perche' il reato e'  estinto 
»; 

4° alla dichiarazione di non esservi luogo a procedimento perche' non 
risultano indizi sufficienti di reita' a carico dell'imputato, e alla 
dichiarazione di assoluzione perche' la reita' dell'accusato  non  e' 
provata, corrisponde nella istruzione la dichiarazione di non doversi 
procedere  «  per  insufficienza  di  prove  »  e  nel  giudizio   la 
dichiarazione di assoluzione « per insufficienza di prove ». 

 
 
 
 
 
 
 
 
 
 
                              Art. 46. 

                             (Imputato). 

Quando nelle leggi, nei decreti o nelle convenzioni internazionali e' 
menzionato l'inquisito, l'imputato o l'accusato, con  riferimento  ai 
procedimenti penali militari, si intende che sia indicato  l'imputato 
a' termini dei codici penali militari. 

                              Art. 47. 

 (Incapacita' giuridiche derivanti da sentenza di proscioglimento). 

Se le leggi, i decreti o le convenzioni internazionali fanno derivare 
una incapacita'  giuridica  da  sentenza  di  proscioglimento  di  un 
giudice militare, tale effetto si intende limitato alla  sentenza  di 
proscioglimento per insufficienza di prove. 

CAPO III.  

Disposizioni transitorie.

                              Art. 48. 

                      (Procedimenti in corso). 

Le norme processuali dei nuovi codici penali militari Si applicano  a 
tutti i procedimenti e agli altri affari penali in corso  davanti  ai 
tribunali militari, in qualunque stato o grado si trovino, se non  e' 
altrimenti stabilito dalla legge. 

Gli atti compiuti con l'osservanza delle norme abrogate conservano la 
loro validita'. 

                              Art. 49. 

 
 
 
 
 
 
 
 
 
 
 
 
 
 
 
 
 
 
 
                        (Proroga di termini). 

I termini stabiliti a pena di decadenza che scadono dal 20  settembre 
1941-XIX al 10 ottobre 1941-XIX sono prorogati di cinque giorni. 

                               Art. 50 

                            (Competenza). 

I procedimenti penali  in  corso,  nei  quali,  anteriormente  al  1° 
ottobre  1941-XIX,  sia  stato  emesso  provvedimento  di  rinvio   a 
giudizio, ovvero sia stata fatta richiesta del decreto di  citazione, 
sono portati al dibattimento davanti al giudice ordinario o al indice 
militare, secondo le regole di  competenza  delle  leggi  processuali 
vigenti prima dell'attuazione dei nuovi codici penali militari. 

                              Art. 51. 

                       (Nullita' processuali). 

Le eccezioni di nullita', di atti compiuti  nella  istruzione  o  nel 
giudizio e delle sentenze pronunciate, anteriormente  al  1°  ottobre 
1941-XIX,  presso  i  tribunali   militari,   sono   regolate   dalle 
disposizioni vigenti prima di tale data. 

                              Art. 52. 

                             (Perizie). 

Le  perizie  disposte  anteriormente  al  1°  ottobre  1941-XIX  sono 
proseguite con le norme della legge processuale abrogata. 

                              Art. 53. 

                           (impugnazioni). 

Le facolta' e le condizioni per impugnare i provvedimenti del giudice 

 
 
 
 
 
 
 
 
 
 
 
 
 
 
 
 
 
 
 
 
 
emessi sotto l'impero delle leggi processuali militari abrogate  sono 
regolate dalle leggi stesse. 

Se alla data del 1°  ottobre  1941-XIX  non  e'  scaduto  il  termine 
ordinario di impugnazione, si osserva il termine stabilito dai  nuovi 
codici penali militari, in quanto sia piu'  favorevole  all'imputato. 
La stessa disposizione si applica  per  il  termine  di  impugnazione 
prorogato a norma dell'art. 49. 

                              Art. 54. 

                            (Contumacia). 

Le sentenze soggette a purgazione della contumacia a'  termini  degli 
articoli  517  dell'abrogato  codice  penale  per  l'esercito  e  552 
dell'abrogato codice penale militare marittimo,  e  delle  successive 
modificazioni,  continuano  a   essere   sottoposte   a   purgazione; 
osservate, per il procedimento successivo, le disposizioni dei  nuovi 
codici penali militari. 

                              Art. 55. 

              (Esecuzione delle sentenze, in generale). 

Alla esecuzione delle sentenze si provvede nelle  forme  e  nei  modi 
stabiliti dai nuovi codici penali militari,  anche  per  le  sentenze 
pronunciate anteriormente alla loro attuazione. 

> 
                              Art. 56. 

     (Esecuzione delle sentenze di condanna alla pena di morte). 

o di condanna che importa la degradazione). 

Fino a quando non siano stati emanati i regolamenti militari indicati 
negli articoli 25 e 404  del  codice  penale  militare  di  pace,  si 
applicano, per la esecuzione delle sentenze di condanna alla pena  di 
morte o di condanna che  importa  la  degradazione,  le  norme  e  le 
istruzioni attualmente vigenti. 

 
 
 
 
 
 
 
 
 
 
 
 
 
 
 
 
                              Art. 57. 

(Disposizioni   regolamentari   e   disposizioni   per   l'attuazione 
               dell'ordinamento giudiziario militare). 

Con  altri   decreti   Reali,   saranno   emanate   le   disposizioni 
regolamentari necessarie per l'attuazione e  per  la  esecuzione  dei 
codici penali militari di pace e di guerra, nonche'  le  disposizioni 
per la graduale attuazione dell'ordinamento giudiziario militare. 

Fino a quando non sara', provveduto alla emanazione  del  regolamento 
giudiziario  militare,  continuano  ad  aver  vigore  i   regolamenti 
esistenti, in quanto applicabili. 

CAPO IV.  

Disposizione finale.

                              Art. 58. 

              (Entrata in vigore del presente decreto). 

Il presente decreto entra in vigore il 1° ottobre 1941-XIX. 

Ordiniamo che il presente decreto, munito del  sigillo  dello  Stato, 
sia inserto nella Raccolta ufficiale delle leggi e  dei  decreti  del 
Regno d'Italia, mandando a chiunque spetti di osservarlo e  di  farlo 
osservare. 

Dato a San Rossore, addi' 9 settembre 1941-XIX 

                          VITTORIO EMANUELE 

                              MUSSOLINI - GRANDI - TERUZZI - DI REVEL 

Visto, il Guardasigilli: GRANDI 

 
 
 
 
 
 
 
 
 
 
 
 
 
 
 
 
 
 
 
 
Registrato alla Corte dei conti, addi' 27 settembre 1941-XIX 

Atti del Governo, registro 437, foglio 88. - MANCINI 

 
 
