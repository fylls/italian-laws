DECRETO 13 gennaio 2010 , n. 33

Regolamento di attuazione del Codice della proprieta' industriale, adottato con decreto legislativo 10 

febbraio 2005, n. 30. (10G0044)

Vigente al : 4-2-2023

                IL MINISTRO DELLO SVILUPPO ECONOMICO 

VISTO l'articolo 17, comma 3, della legge 23 agosto 1988, n. 400; 
VISTO il decreto legislativo 30 luglio 1999,  n.  300,  e  successive 
modificazioni; 
VISTO il decreto-legge  18  maggio  2006,  n.  181,  convertito,  con 
modificazioni dalla legge 17 luglio 2006, n. 233; 
VISTO il decreto legislativo 10 febbraio 2005, n. 30 recante  "Codice 
della proprieta' industriale, a norma dell'articolo 15 della legge 12 
dicembre 2002, n. 273"; 
VISTI in particolare gli articoli 147, 149, 151, 184, 195, 197, 212 e 
214 del decreto legislativo 10 febbraio 2005, n.  30,  che  prevedono 
che con decreto del Ministro delle attivita' produttive (ora sviluppo 
economico) vengano stabilite le modalita' di deposito delle  domande, 
delle istanze, degli atti e documenti,  dei  ricorsi  notificati,  le 
modalita' di opposizione, le modalita' di deposito delle  domande  di 
trascrizione  e  annotazione,  di  convocazione  e   di   svolgimento 
dell'assemblea degli iscritti all'albo dei consulenti  in  proprieta' 
industriale e le modalita'  di  svolgimento  delle  votazioni,  delle 
operazioni di scrutinio e di proclamazione degli eletti; 
VISTO il decreto del Presidente della Repubblica 28 novembre 2008, n. 
197; 
CONSIDERATA la necessita' di definire la  regolamentazione  attuativa 
del decreto legislativo  10  febbraio  2005,  n.  30,  delineando  la 
disciplina dei procedimenti previsti dagli articoli  147,  149,  151, 
184, 195, 197,  212  e  214  secondo  criteri  di  semplificazione  e 
razionalizzazione degli adempimenti amministrativi; 
UDITO il parere del Consiglio di Stato reso dalla  sezione  normativa 
per gli atti consultivi nell'adunanza del 23 luglio 2009; 
VISTA la comunicazione al Presidente del Consiglio dei  Ministri,  ai 

 
sensi dell'articolo 17, comma 3, della legge 23 agosto 1988, n.  400, 
effettuata con nota del 9 novembre 2009; 

                   ADOTTA il seguente regolamento: 
                               Art. 1 
                   (Deposito in formato cartaceo) 
1. Salvo ove  diversamente  previsto  dal  presente  regolamento,  le 
domande, le istanze, gli atti, i documenti ed i ricorsi notificati di 
cui  all'articolo  147,  comma  1   del   Codice   della   proprieta' 
industriale, d'ora innanzi denominato "Codice", nonche' le traduzioni 
in lingua italiana delle rivendicazioni  delle  domande  di  brevetto 
europeo e dei  testi  pubblicati  dei  brevetti  europei  concessi  o 
mantenuti in forma modificata ((o limitati)), di cui agli articoli 54 
e 56 del Codice, sono  depositati  presso  le  Camere  di  commercio, 
industria, artigianato e agricoltura e devono essere trasmessi a cura 
degli uffici riceventi, dopo aver svolto  le  formalita'  di  cui  ai 
commi 2, 3, 4 e 5, all'Ufficio italiano brevetti  e  marchi  entro  i 
dieci giorni successivi al deposito, con un servizio postale espresso 
che ne attesti la tempestiva ricezione. 
((2. Le domande nazionali di brevetto, di registrazione, di privativa 
per  nuova  varieta'  vegetale,  di  certificato  complementare   per 
prodotti  medicinali  e  per  prodotti   fitosanitari,   le   istanze 
successive ad esse connesse e le traduzioni di cui al comma  1,  sono 
redatte  in  conformita'  ai  moduli,  ove  previsti,  stabiliti  con 
circolare dell'Ufficio italiano brevetti e marchi, disponibili presso 
lo stesso  Ufficio  e  presso  le  Camere  di  commercio,  industria, 
artigianato e agricoltura, nonche' nell'apposita sezione sul sito web 
della Direzione generale per la lotta alla contraffazione  -  Ufficio 
italiano brevetti e marchi, e devono essere firmate dal richiedente o 
dal suo mandatario. In caso di diritti appartenenti a piu'  soggetti, 
colui  che  firma  nell'interesse  di  tutti   specifica   tale   sua 
qualita'.)) 
((2-bis.  La  redazione  dei  moduli  di  cui  al  comma  2  contiene 
l'indicazione del codice fiscale o della partita IVA del  richiedente 
nonche' le indicazioni previste dalla circolare di cui al comma 2.)) 
3.  L'addetto  alla  ricezione,  nella  parte  del  modulo  riservata 
all'ufficio ricevente, appone  la  data,  il  numero  progressivo  di 
deposito, la propria firma e il timbro dell'ufficio. 
4. Le istanze connesse alle  domande  gia'  depositate  o  i  ricorsi 
notificati devono essere accompagnati dal verbale  di  deposito,  che 
deve essere redatto in due originali ((...)) e  deve  essere  firmato 
dal depositante  e  sottoscritto  dal  funzionario  ricevente.  Detto 
verbale, cui vengono attribuiti una data e  un  numero  di  deposito, 
deve indicare: 
a) data e numero della domanda o del titolo concesso; 
b) nome e domicilio eletto ((ai sensi dell'articolo 147, comma 3-bis, 
del Codice)) del richiedente e, se vi sia, del suo mandatario; 
c) elenco dei documenti allegati. 

 
5. Un originale ((...)) del verbale di deposito, di cui al  comma  4, 
((e' inviato)), insieme agli atti  depositati,  all'Ufficio  italiano 
brevetti e marchi entro il termine e con le modalita' di cui al comma 
1. 
6. L'Ufficio ricevente rilascia attestazione dell'avvenuto deposito. 
7. Tutte le domande, le istanze, gli atti, i documenti ed  i  ricorsi 
notificati  nonche'  le   traduzioni   in   lingua   italiana   delle 
rivendicazioni  delle  domande  di  brevetto  europeo  e  dei   testi 
pubblicati  dei  brevetti  europei  concessi  o  mantenuti  in  forma 
modificata  ((o  limitati)),  di  cui  al  comma  1,  possono  essere 
depositati anche presso l'Ufficio italiano brevetti e marchi mediante 
servizio postale ed in tal caso si considera data di deposito la data 
di ricezione da parte dell'Ufficio. 
8. L'Ufficio italiano brevetti e  marchi,  dopo  avere  accertata  la 
ricevibilita', ai sensi dell'articolo 148, comma 1 del Codice,  delle 
domande depositate mediante servizio postale, appone la data  di  cui 
al comma 3 ed invia  la  documentazione  alla  Camera  di  commercio, 
industria, artigianato e agricoltura di Roma per la verbalizzazione. 
9. L'Ufficio assicura il servizio di  ricezione  del  deposito  delle 
risposte ai  propri  rilievi,  secondo  le  modalita'  stabilite  con 
decreto del Direttore generale per la  lotta  alla  contraffazione  - 
Ufficio italiano brevetti e marchi. 

                               Art. 2 
          (Deposito telematico e modalita' di trasmissione) 
1. Il deposito delle  domande,  istanze,  atti  e  documenti  di  cui 
all'articolo 147, comma 1 del Codice puo' essere effettuato anche per 
via telematica secondo le modalita' previste dal decreto del Ministro 
((dello  sviluppo  economico,  adottato  nel  rispetto  del   decreto 
legislativo 7 marzo 2005, n. 82)). 
((1-bis. Al deposito telematico si applica  la  disposizione  di  cui 
all'articolo 1, comma 2-bis.)) 

                               Art. 3 
                      (Termini per il deposito) 
1. Se  i  termini  prescritti  per  il  deposito  di  domande,  atti, 
documenti, ricorsi notificati di cui all'articolo 147,  comma  1  del 
Codice e delle traduzioni in  lingua  italiana  delle  rivendicazioni 
delle domande di brevetto europeo e dei testi pubblicati dei brevetti 
europei concessi o mantenuti in forma modificata ((o  limitati)),  di 
cui agli articoli 54 e 56 del Codice, e per il  versamento  di  tasse 
scadono di sabato, di domenica o  in  un  giorno  festivo  nazionale, 
ovvero in un giorno nel quale gli uffici  competenti  a  ricevere  il 
deposito ((o il pagamento delle tasse)) sono,  per  qualsiasi  causa, 
chiusi, la scadenza e' prorogata al primo giorno successivo nel quale 
gli uffici stessi sono aperti. Uguale proroga e' concessa  quando  si 
tratti di chiusura determinata  da  festivita'  locali  o  di  eventi 
interruttivi del servizio, incluso quello telematico, che  riguardino 

singoli uffici, a condizione che l'ufficio ricevente sia: 
a) per il deposito di domanda con rivendicazione di priorita', quello 
della residenza o della sede del richiedente o del suo mandatario; 
b) per gli adempimenti successivi al deposito di una domanda, per gli 
atti o per i ricorsi, quello in cui era stata depositata la  domanda. 
Nel caso  in  cui,  precedentemente  all'adempimento  successivo,  la 
domanda sia  stata  trasferita  ad  altro  richiedente  o  sia  stato 
modificato il mandatario, si applica  la  disposizione  di  cui  alla 
precedente lettera a). 
2. I termini richiamati al comma 1 si considerano inoltre  rispettati 
quando  la  loro  mancata  osservanza  sia   stata   determinata   da 
interruzione, anche  all'estero,  del  servizio  postale  utilizzato, 
salvo che norme speciali contenute in convenzioni internazionali, cui 
la  Repubblica  Italiana  abbia  aderito,  prevedano  una  disciplina 
diversa, a condizione che il plico sia stato spedito, con un servizio 
di posta che attesti la ricezione della documentazione, almeno cinque 
giorni prima della scadenza del termine, sempre che non fosse gia' in 
atto l'interruzione. 
3. L'interessato deve  precisare  e  provare  la  causa  che  gli  ha 
impedito di osservare i termini prescritti. 

                               Art. 4 
                    (Integrazione delle domande) 
1. L'integrazione spontanea della domanda, di cui  all'articolo  148, 
((comma 3)) del Codice, puo' essere fatta dal  richiedente  prima  di 
ricevere dall'Ufficio italiano brevetti e marchi la comunicazione, di 
cui al comma 2 del medesimo articolo 148. 
2. La traduzione di cui all'articolo 148, comma  5  del  Codice  deve 
essere depositata entro il termine di due mesi dalla data di deposito 
della domanda. Detto termine non e' prorogabile per il deposito della 
traduzione della descrizione e delle rivendicazioni di una domanda di 
brevetto per invenzione industriale o modello di  utilita'  nel  qual 
caso  il  mancato  deposito  della  traduzione  entro  detto  termine 
determina il rifiuto della domanda e si applica l'articolo 173, comma 
7 del Codice. 
((2-bis. L'applicazione  dell'articolo  173,  comma  7,  del  Codice, 
determina la sospensione del termine di cui all'articolo  198,  comma 
6, del Codice.)) 
3. Il termine di cui al comma 2 per il deposito della  traduzione  si 
applica anche quando  la  domanda  contiene,  in  sostituzione  della 
descrizione, il riferimento ad una  domanda  anteriore  di  cui  sono 
forniti il numero, la data di deposito, lo Stato in cui  e'  avvenuto 
il deposito ed i dati identificativi del richiedente. 
4. Se la domanda contiene,  in  sostituzione  della  descrizione,  il 
riferimento ad una domanda anteriore  depositata  presso  un  ufficio 
estero e non soggetta a pubblicazione, deve essere  presentata  copia 
autentica della domanda estera. Detta copia autentica e la traduzione 
devono essere depositati entro il termine di cui al comma 2. 

((4-bis. Il mancato deposito delle rivendicazioni entro il termine di 
due mesi di cui  all'articolo  160,  comma  4,  del  Codice  comporta 
l'applicazione dell'articolo 173, comma 7, del Codice.)) 

                               Art. 5 
                      (( (Irricevibilita'). )) 
  ((1.   L'Ufficio   italiano   brevetti    e    marchi,    accertata 
l'irricevibilita', la dichiara ai sensi dell'articolo 148,  comma  1, 
del Codice, ed invia la comunicazione al  richiedente  assegnando  il 
termine  per  ricorrere  alla  Commissione  dei  ricorsi   ai   sensi 
dell'articolo 135, comma 1, del Codice. 
  2. Le domande, le  istanze  e  i  ricorsi  non  redatti  in  lingua 
italiana e non recanti la  traduzione  in  lingua  italiana  prevista 
dall'articolo 148, comma 5, del  Codice,  nonche'  dall'articolo  56, 
commi 4 e 5, del Codice, sono irricevibili.)) 

                               Art. 6 
                   (Traduzione in lingua italiana) 
((1. La dichiarazione di conformita' all'originale  della  traduzione 
in lingua italiana puo' essere effettuata ai sensi dell'articolo 148, 
comma 5, del Codice.)) 
2. L'Ufficio italiano brevetti e marchi ha facolta' di  chiedere  che 
sia prodotta una traduzione asseverata mediante giuramento di  fronte 
al Tribunale. 

                               Art. 7 
            (Deposito delle domande di brevetto europeo) 
1. ((Fermo restando quanto previsto dall'articolo 1, commi 7 e 8,  il 
deposito)) delle domande di brevetto europeo, di cui all'articolo 149 
del Codice, avviene direttamente o tramite un servizio  postale,  che 
attesti la  ricezione  della  documentazione,  presso  la  Camera  di 
commercio, industria, artigianato ed agricoltura  di  Roma,  delegata 
allo svolgimento di tale funzione, che provvede a  trasmettere  entro 
il  termine  di  cui  all'articolo  1,  comma  1  la   documentazione 
all'Ufficio italiano brevetti e marchi. 
2. La Camera di commercio, industria, artigianato ed  agricoltura  di 
Roma determina la data  di  ricezione  ed  il  numero  della  domanda 
secondo quanto disposto dalla Convenzione sul brevetto europeo e  dal 
relativo regolamento di esecuzione. 
3. Se viene rivendicata la  priorita'  di  una  domanda  di  brevetto 
depositata in Italia da oltre novanta  giorni,  non  assoggettata  al 
vincolo del segreto, non si  applica  l'articolo  198,  comma  1  del 
Codice. 
4.  Il  deposito  delle  domande  di  brevetto  europeo  puo'  essere 
effettuato anche per via telematica secondo le modalita' previste dal 
decreto del Ministro delle attivita' produttive del 10  aprile  2006, 
pubblicato nella Gazzetta Ufficiale 28  aprile  2006,  n.  98  e  dal 
decreto del  Ministro  dello  sviluppo  economico  24  ottobre  2008, 

pubblicato nella Gazzetta Ufficiale 11 dicembre 2008, n. 289, emanati 
nel rispetto del decreto legislativo 7 marzo 2005,  n.  82  «((Codice 
dell'amministrazione digitale))». 

                               Art. 8 
 (Deposito della domanda internazionale per invenzione industriale) 
1.  Le domande internazionali di cui all'articolo 151 del Codice sono 
depositate presso l'Ufficio italiano brevetti e marchi direttamente o 
tramite  un  servizio  postale  che  attesti  la  ricezione  da parte 
dell'Ufficio. 
2.   L'Ufficio   determina   la   data   di  deposito  ed  il  numero 
internazionale  secondo  quanto disposto dal Trattato di cooperazione 
in materia di brevetti e dal relativo regolamento di esecuzione. 
3.  Se  viene  rivendicata  la  priorita'  di una domanda di brevetto 
depositata  in  Italia  da  oltre novanta giorni, non assoggettata al 
vincolo  del  segreto,  non  si  applica  l'articolo 198, comma 1 del 
Codice. 
4.  Il  deposito  delle domande internazionali puo' essere effettuato 
anche  per  via  telematica secondo le modalita' previste con decreto 
del  Direttore  generale  per  la lotta alla contraffazione - Ufficio 
italiano brevetti e marchi.

                               Art. 9 
                (Trasformazione del brevetto europeo) 
1. L'Ufficio italiano brevetti e marchi,  ricevuta  la  richiesta  di 
trasformazione  di   cui   all'articolo   58   del   Codice,   invita 
l'interessato, assegnandogli un termine non inferiore a due  mesi,  a 
pagare i diritti previsti per la domanda  di  brevetto  nazionale,  a 
integrare i dati mancanti per l'esame secondo la procedura  nazionale 
nonche' a produrre, ove manchi,  la  lettera  d'incarico  se  vi  sia 
mandatario ovvero la dichiarazione di elezione di domicilio((...))  e 
traduzione in lingua italiana del testo originario della  domanda  di 
brevetto europeo nonche', eventualmente,  una  traduzione  del  testo 
della stessa domanda modificata nel  corso  della  procedura  davanti 
all'Ufficio europeo dei brevetti. 
2. Qualora, entro il termine assegnato o eventualmente prorogato, non 
siano state completamente soddisfatte le condizioni previste al comma 
1, l'Ufficio respinge la domanda. I diritti eventualmente pagati sono 
rimborsati,  ad  eccezione  dei  diritti  relativi  alla  domanda  di 
brevetto. 
3. Alla  domanda  di  brevetto  derivata  dalla  trasformazione  sono 
applicabili, salvo quanto disposto  dal  comma  1  dell'articolo  137 
della Convenzione sul brevetto europeo, le disposizioni in vigore per 
le domande di brevetto italiano. 

                               Art. 10 
              (Registro italiano dei brevetti europei) 
1. L'Ufficio italiano brevetti e marchi iscrive in apposito registro, 

di cui all'articolo 139 del Codice, i brevetti europei per i quali e' 
stata richiesta la convalida  ((ed  ogni  corrispondente  indicazione 
riportata nel registro europeo dei brevetti, relativa a modifiche  di 
titolarita'. Tali variazioni devono essere comunicate all'Ufficio.)) 
2. Nel registro si devono riportare la data e il numero  di  deposito 
delle traduzioni di cui all'articolo 56, comma  3,  del  Codice,  gli 
atti elencati all'articolo 138 del Codice, le annotazioni e le  tasse 
di mantenimento annuali. 

                               Art. 11 
             (( (Contenuto della domanda di marchio). )) 

  ((1. Salvo quanto stabilito dall'articolo 148, comma 1, del  Codice 
in tema di ricevibilita', la  domanda  di  registrazione  di  marchio 
contiene, oltre a quanto indicato all'articolo 156 del Codice: 
  a) il cognome, il  nome,  la  nazionalita'  e  il  domicilio  della 
persona fisica o la denominazione, la sede e  la  nazionalita'  della 
persona giuridica o dell'ente richiedente.  L'Ufficio  puo'  chiedere 
che il richiedente fornisca i numeri di telefono o  altre  coordinate 
per  la  comunicazione  con  strumenti  elettronici  secondo   quanto 
stabilito con decreto del direttore dell'Ufficio italiano brevetti  e 
marchi. Il richiedente indica o elegge  il  suo  domicilio  ai  sensi 
dell'articolo 147, comma 3-bis, del Codice. Per  ciascun  richiedente 
si indica un solo indirizzo; qualora ne vengano forniti piu' di  uno, 
viene preso in considerazione soltanto il primo  indirizzo  indicato, 
salvo che il richiedente ne indichi uno come domicilio eletto; 
  b) l'indicazione della tipologia di marchio e  la  rappresentazione 
dello  stesso  conformemente   all'articolo   11-bis   del   presente 
regolamento; 
  c) la domanda  di  registrazione  che  ha  ad  oggetto  un  marchio 
collettivo ai sensi dell'articolo 11 del  Codice,  o  un  marchio  di 
certificazione ai sensi dell'articolo 11-bis del Codice, deve  essere 
corredata di una copia, sottoscritta dal richiedente, del regolamento 
concernente l'uso, i controlli e le sanzioni relativi  ai  marchi  in 
questione; 
  d) l'elenco analitico dei prodotti o dei servizi  per  i  quali  e' 
richiesta la registrazione del  marchio,  unitamente  all'indicazione 
del numero della classe cosi'  come  indicato  nella  classificazione 
internazionale dei prodotti e dei servizi risultante  dalla  versione 
dell'Accordo di Nizza vigente al momento del deposito della  domanda, 
ovvero il titolo della classe con il numero della stessa accompagnati 
dalla dichiarazione espressa di designare tutti i prodotti e  servizi 
appartenenti  alla  classe  prescelta  cosi'  come  risultante  dalla 
versione dell'Accordo di Nizza vigente al momento del deposito  della 
domanda; in assenza di tale dichiarazione espressa, l'indicazione del 
titolo della classe viene interpretata come richiesta  di  protezione 
dei soli prodotti o servizi enumerati nel titolo stesso. I prodotti e 
i  servizi  richiesti  possono  essere  selezionati  integralmente  o 

 
parzialmente, con le modalita' tecniche indicate dall'Ufficio, da  un 
elenco di termini accettati dall'Ufficio; 
  e) qualora venga rivendicata, a norma dell'articolo 4  del  Codice, 
la priorita' di una  domanda  anteriore,  e'  indicata  la  data  del 
deposito, il numero di domanda o registrazione, il tipo di  priorita' 
e  il  Paese  nel  quale  essa  e'  stata  presentata.  Il  documento 
attestante la  priorita',  qualora  non  allegato  alla  domanda,  e' 
integrato ai sensi dell'articolo 4 del presente regolamento; 
  f) qualora venga rivendicata, a norma dell'articolo 18 del  Codice, 
la protezione temporanea, una dichiarazione in tal senso che  riporti 
la denominazione dell'esposizione e la data della prima presentazione 
dei prodotti o dei servizi; 
  g) la traduzione in lingua italiana del marchio se  esso  comprende 
parole  di  senso  compiuto   espresse   in   altra   lingua   e   la 
traslitterazione se esso comprende caratteri diversi da quelli latini 
o numeri diversi da quelli arabi o romani; 
  h) la firma del richiedente o del suo rappresentante.)) 

                             Art. 11-bis 
                (( (Rappresentazione del marchio).)) 

  ((1. Il marchio e' rappresentato in qualsiasi forma idonea, purche' 
possa essere riprodotto nel registro in modo chiaro e  preciso,  onde 
consentire alle autorita' competenti e al pubblico di determinare con 
chiarezza  e  precisione  l'oggetto  della  protezione  conferita  al 
titolare. 
  2.  La  rappresentazione  del  marchio  definisce  l'oggetto  della 
registrazione e puo' essere accompagnata da una descrizione. 
  3. Le diverse tipologie di marchio sono cosi' rappresentate: 
    a) marchio denominativo: il marchio costituito esclusivamente  da 
parole o da lettere, cifre, altri caratteri tipografici standard o da 
una loro combinazione e' rappresentato  attraverso  una  riproduzione 
del segno secondo modalita' standard di scrittura e di  disposizione, 
senza riproduzione grafica o colori; 
    b) marchio figurativo:  il  marchio  in  cui  vengono  utilizzati 
caratteri, una stilizzazione o una struttura non standard oppure  una 
riproduzione grafica  o  un  colore,  compresi  i  marchi  costituiti 
esclusivamente da  elementi  figurativi  o  da  una  combinazione  di 
elementi denominativi e figurativi, e' rappresentato  attraverso  una 
riproduzione del segno in cui figurino tutti i suoi  elementi  e,  se 
del caso, i colori; 
    c) marchio di forma tridimensionale: il marchio costituito da una 
forma tridimensionale o  comprendente  una  tale  forma,  compresi  i 
contenitori, gli imballaggi, il prodotto stesso o il loro aspetto, e' 
rappresentato  attraverso  una  riproduzione  grafica  della   forma, 
comprese  immagini  elaborate  al  computer,   o   una   riproduzione 
fotografica. La riproduzione grafica o fotografica  puo'  comprendere 
diverse vedute. Qualora sia fornita in un formato diverso  da  quello 

 
elettronico, la rappresentazione e' costituita da un numero di vedute 
del marchio non superiori a cinque; 
    d)  marchio  di  posizionamento:  il  marchio  costituito   dalla 
modalita' specifica di posizionamento o apposizione dello stesso  sul 
prodotto,  e'  rappresentato  attraverso  una  riproduzione  che   ne 
individua adeguatamente la  posizione  nonche'  la  dimensione  o  la 
proporzione in relazione ai prodotti pertinenti. Gli elementi che non 
fanno   parte   dell'oggetto   della   registrazione   sono   esclusi 
visivamente, di preferenza mediante linee tratteggiate o punteggiate. 
La rappresentazione e' accompagnata da una descrizione che specifichi 
la modalita' di apposizione del segno sui prodotti; 
    e)   marchio   a   motivi   ripetuti:   il   marchio   costituito 
esclusivamente  da  un  insieme   di   elementi   che   si   ripetono 
regolarmente, e' rappresentato attraverso  una  riproduzione  che  ne 
mostra lo schema di ripetizione. La rappresentazione e'  accompagnata 
da una descrizione che specifichi la  regolarita'  della  ripetizione 
degli elementi; 
    f) il marchio di colore: 
  1) marchio di colore unico: qualora sia  costituito  esclusivamente 
da un unico colore, senza contorni, e' rappresentato  attraverso  una 
riproduzione del colore, accompagnata dall'indicazione di tale colore 
mediante  un  riferimento  a   un   codice   cromatico   generalmente 
riconosciuto; 
  2) marchio costituito da una combinazione di  colori:  qualora  sia 
costituito  esclusivamente  da  una  combinazione  di  colori   senza 
contorni, e' rappresentato attraverso una riproduzione che mostra  la 
disposizione  sistematica  della  combinazione  di  colori  in   modo 
costante e  predeterminato,  accompagnata  dall'indicazione  di  tali 
colori mediante un riferimento a  un  codice  cromatico  generalmente 
riconosciuto. Puo'  essere  altresi'  aggiunta  una  descrizione  che 
precisi la disposizione sistematica dei colori; 
    g) marchio sonoro: il marchio  costituito  esclusivamente  da  un 
suono o da una combinazione di  suoni,  rappresentato  attraverso  un 
file audio che riproduce il suono oppure attraverso una presentazione 
accurata del suono in notazione musicale. Tale rappresentazione  puo' 
essere accompagnata da una descrizione che specifichi la tipologia di 
suono; 
    h) marchio di movimento: il marchio costituito da un movimento  o 
da  un  cambiamento  di  posizione  degli  elementi  del  marchio   o 
comprendente  tale  movimento   o   cambiamento,   e'   rappresentato 
attraverso un file video oppure da una serie di immagini statiche  in 
sequenza che illustrano il movimento o il cambiamento  di  posizione. 
Qualora siano utilizzate immagini  statiche,  esse  sono  numerate  e 
accompagnate da una descrizione esplicativa della sequenza. Il numero 
delle immagini statiche e i limiti di  dimensione  massima  dei  file 
video sono stabiliti dal decreto indicato dal comma 5; 
    i) marchio multimediale: il marchio costituito dalla combinazione 
di  immagine  e  di  suono  o  comprendente  tale  combinazione,   e' 

rappresentato  attraverso   un   file   audiovisivo   contenente   la 
combinazione di immagine e di suono, entro  i  limiti  di  dimensione 
massima stabiliti con il decreto indicato dal comma 5, e accompagnato 
da descrizione esplicativa; 
    l) marchio olografico: il  marchio  costituito  da  elementi  con 
caratteristiche olografiche,  e'  rappresentato  attraverso  un  file 
video o una riproduzione grafica o fotografica contenente  le  vedute 
necessarie per individuare adeguatamente l'effetto  olografico  nella 
sua interezza, entro i limiti di  dimensione  stabiliti  con  decreto 
indicato dal comma 5. 
  4. Qualora il marchio non rientri in nessuna delle tipologie di cui 
al comma 3, ovvero nel caso in cui ricada in  piu'  di  una  di  tali 
tipologie, la sua rappresentazione e' conforme agli standard  di  cui 
al comma 1 e puo' essere accompagnato da una descrizione. 
  5. Qualora la rappresentazione sia fornita in formato  elettronico, 
con decreto adottato dal direttore dell'Ufficio italiano  brevetti  e 
marchi si determinano i formati e le dimensioni del file  elettronico 
nonche' ogni altra specifica pertinente. 
  6. Qualora la domanda sia fornita in versione cartacea, il  marchio 
e' riprodotto su carta bianca comune e deve  essere  inscrivibile  in 
uno spazio di dimensioni massime di 8 cm  in  larghezza  e  8  cm  in 
altezza.)) 

                               Art. 12 
     (Consenso o autorizzazione alla registrazione del marchio) 
1.  Qualora si intenda registrare come marchio un ritratto di persona 
o  un  segno notorio, con la domanda di registrazione di marchio deve 
essere  prodotto  il  consenso di cui all'articolo 8, commi 1 e 3 del 
Codice.  L'Ufficio  ha facolta' di chiedere che la sottoscrizione del 
consenso sia autenticata. 
2.  Qualora  si  intenda  registrare  come marchio uno stemma o altro 
segno considerato nelle convenzioni internazionali vigenti in materia 
o  un  segno  contenente  simboli,  emblemi e stemmi che rivestano un 
interesse  pubblico,  con la domanda di registrazione di marchio deve 
essere prodotta l'autorizzazione di cui all'articolo 10 del Codice.

                               Art. 13 
      (Documentazione a sostegno dell'acquisita distintivita') 
1.  Quando  nella  domanda  di registrazione per marchio d'impresa si 
rivendica il carattere distintivo del segno a seguito dell'uso che ne 
sia  stato  fatto  prima  della  domanda  di  registrazione  ai sensi 
dell'articolo  13,  comma  2  del  Codice,  e' necessario produrre al 
momento  del  deposito  della  domanda  stessa  la  documentazione  a 
sostegno.

                               Art.14 
          (Divisione della domanda in caso di piu' marchi) 
1.  Il  provvedimento  col  quale  l'Ufficio  invita  l'interessato a 

limitare  la  domanda ad un solo marchio, ai sensi dell'articolo 158, 
comma  2  del  Codice  indica il termine entro il quale l'interessato 
deve  provvedere  alla  limitazione.  Si  applica  l'articolo 173 del 
Codice in quanto compatibile.

                               Art. 15 
      (Divisione della domanda di marchio in domande parziali) 
1. Nei casi  indicati  nell'articolo  158,  comma  3  del  Codice  il 
richiedente,  con  apposita  istanza  diretta  all'Ufficio   italiano 
brevetti e marchi puo' dividere la domanda originaria dichiarando che 
una parte dei prodotti o servizi compresi nella domanda originaria e' 
oggetto di una o piu' domande parziali. 
2. L'istanza di divisione della domanda originaria deve contenere: 
((a) il numero della domanda originaria;)) 
b) il nome e il domicilio o la sede del richiedente; 
c) l'elenco dei prodotti o dei servizi che sono oggetto della domanda 
parziale ovvero, se si richiede la divisione in piu' di  una  domanda 
parziale, l'elenco dei prodotti e dei servizi  per  ciascuna  domanda 
parziale; 
d) l'elenco dei prodotti e dei servizi che  rimangono  nella  domanda 
originaria. 
3. L'Ufficio, se rileva che le condizioni di cui al comma 2 non  sono 
state  rispettate  o  che  l'elenco  dei  prodotti  e   servizi   che 
costituiscono la domanda parziale coincide anche solo  in  parte  con 
l'elenco dei prodotti e servizi che rimane nella domanda  originaria, 
invita il richiedente a correggere l'istanza  assegnando  il  termine 
per la risposta. 

                               Art. 16 
                  (Esame dei marchi internazionali) 
1. Qualora, a seguito dell'esame effettuato  ai  sensi  dell'articolo 
171 del Codice, l'Ufficio Italiano Brevetti e Marchi ritenga  che  il 
marchio  non  possa  essere  registrato,  in  tutto   o   in   parte, 
((comunica))    all'Organizzazione    Mondiale    della    Proprieta' 
Intellettuale   ((un))   rifiuto   provvisorio   ex   officio    alla 
registrazione  internazionale.  Il   provvedimento   deve   contenere 
l'indicazione  dei  motivi  sui  quali  si  basa  il   rifiuto,   con 
riferimento alle condizioni di registrabilita' dei marchi  nazionali, 
oggetto di accertamento ai sensi dell'articolo 170, comma 1,  lettera 
a) del Codice, ed  il  termine  entro  il  quale  il  titolare  della 
registrazione internazionale, tramite un mandatario nominato ai sensi 
dell'articolo 201 del Codice, puo' presentare le proprie deduzioni. 
2.  Se  il  titolare  della  registrazione   internazionale,   previa 
indicazione o elezione di domicilio ai sensi dell'articolo 197, comma 
1 del Codice, non presenta le proprie deduzioni nel termine di cui al 
comma 1, ovvero se l'Ufficio  ritiene  di  non  dover  accogliere  le 
deduzioni formulate, l'Ufficio Italiano Brevetti e Marchi  emette  un 
provvedimento di conferma del rifiuto, che e' comunicato al  titolare 

della registrazione internazionale o al suo  mandatario  nominato  ai 
sensi dell'articolo 201 del  Codice.  Contro  tale  provvedimento  e' 
ammesso ricorso alla Commissione dei ricorsi, ai sensi degli articoli 
135 e seguenti del Codice, entro il termine  perentorio  di  sessanta 
giorni  dalla   data   di   ricevimento   della   comunicazione   del 
provvedimento. Se il rifiuto riguarda soltanto una parte dei prodotti 
e servizi, il provvedimento di rifiuto indica i prodotti e i  servizi 
per i quali il marchio non e' registrabile. 
3. Al termine del procedimento avviato con l'emissione ex officio  di 
un rifiuto provvisorio alla registrazione l'Ufficio Italiano Brevetti 
e  Marchi  invia   all'Organizzazione   Mondiale   della   Proprieta' 
Intellettuale: 
a) una notifica di ritiro del rifiuto  provvisorio,  se  ritiene  che 
sussistano le condizioni per assicurare la protezione del marchio  in 
Italia; 
b) una notifica di rifiuto definitivo, se ritiene che il marchio  non 
sia registrabile in Italia e il provvedimento di conferma del rifiuto 
di cui  al  comma  2,  comunicato  al  titolare  della  registrazione 
internazionale  o  al  mandatario,  sia  divenuto  inoppugnabile  per 
decorso dei termini di impugnazione o si siano conclusi gli eventuali 
ricorsi proposti avverso tale provvedimento. Se il  rifiuto  riguarda 
soltanto una parte  dei  prodotti  e  servizi,  il  provvedimento  di 
rifiuto indica i prodotti e i servizi per i quali il marchio  non  e' 
registrabile. 

                               Art. 17 
                 (Marchi collettivi internazionali) 
1.  Per  i  marchi  collettivi  internazionali,   registrati   presso 
l'Organizzazione Mondiale della  Proprieta'  Intellettuale  ai  sensi 
dell'Accordo di Madrid sulla registrazione internazionale dei  marchi 
o del Protocollo relativo a tale Accordo, copia ((...))  sottoscritta 
dal richiedente, del regolamento che disciplina  l'uso  del  marchio, 
previsto dall'articolo 11 del Codice, deve essere presentata,  previa 
elezione di domicilio ((...)) ai  sensi  dell'((articolo  147,  comma 
3-bis,))  del  Codice  o  tramite  mandatario,  nominato   ai   sensi 
dell'articolo  201  del  Codice,  direttamente  all'Ufficio  italiano 
brevetti e marchi entro tre mesi dalla data in  cui  l'Organizzazione 
Mondiale della Proprieta'  Intellettuale  notifica  la  registrazione 
internazionale o la sua estensione successiva all'Ufficio. 
2.  Il  regolamento,  se  redatto  in  altra  lingua,   deve   essere 
accompagnato dalla traduzione in lingua italiana dichiarata  conforme 
ai sensi dell'articolo 6. 

                               Art. 18 
                (Domanda di rinnovazione del marchio) 
1. La domanda di rinnovazione del marchio d'impresa  deve  contenere, 
oltre a quanto previsto dall'((articolo)) 159 del Codice, i dati  del 
marchio da rinnovare. La domanda contiene il numero e la  data  della 

registrazione da rinnovare, nonche' il numero e  la  data  del  primo 
deposito. Nella domanda  si  deve  indicare  se  la  rinnovazione  e' 
richiesta soltanto per una parte  dei  prodotti  e  servizi  protetti 
dalla precedente registrazione. 
2. Per i marchi  internazionali  registrati  presso  l'Organizzazione 
Mondiale della Proprieta' Intellettuale,  ai  sensi  dell'Accordo  di 
Madrid relativo alla registrazione internazionale dei  marchi  e  del 
Protocollo relativo a tale Accordo, la rinnovazione ha luogo mediante 
il pagamento delle tasse prescritte dalla Regola 30  e  seguente  del 
Regolamento  Comune  all'Accordo  e  al  Protocollo,  da  effettuarsi 
direttamente all'Ufficio Internazionale nei sei  mesi  precedenti  la 
scadenza, ovvero entro sei mesi  successivi  con  l'aggiunta  di  una 
soprattassa, e della tassa nazionale prevista. Di  tale  pagamento  e 
degli eventuali ulteriori adempimenti  prescritti  dall'articolo  159 
del Codice deve essere data prova  all'Ufficio  Italiano  Brevetti  e 
Marchi. 

                               Art. 19 
                (Marchio gia' registrato all'estero) 
1.   Il   richiedente  che  nella  domanda  di  registrazione  faccia 
riferimento  ad  una  precedente registrazione ottenuta per lo stesso 
identico  marchio  in  altro  Stato  da lui o da un suo avente causa, 
dovra'  unire  alla domanda un certificato dal quale risulti in quale 
data  e  sotto quale numero d'ordine sia stata fatta la registrazione 
all'estero. 
2.  Se  la  registrazione  all'estero  abbia  avuto luogo a favore di 
altri,  il  richiedente  deve  produrre  il titolo di acquisto con il 
quale sia stato attuato il trasferimento del marchio. 
3. I documenti di cui ai commi 1 e 2 devono essere accompagnati dalla 
traduzione   in   lingua   italiana   dichiarata  conforme  ai  sensi 
dell'articolo 6.

                               Art. 20 
        (Osservazioni di terzi alla registrazione dei marchi) 
1.  Le  osservazioni,  di  cui  agli  articoli  174 e 175 del Codice, 
redatte  in  lingua  italiana ai sensi dell'articolo 148, comma 5 del 
Codice, sono presentate su carta libera.

                               Art. 21 
      (Descrizione e rivendicazioni della domanda di brevetto) 
1. Salvo quanto stabilito dall'articolo 148, comma 1  del  Codice  in 
tema di ricevibilita', la domanda  di  concessione  di  brevetto  per 
invenzione industriale o per modello di utilita' deve contenere oltre 
a quanto indicato all'articolo 160, comma 1 del Codice,  il  cognome, 
il nome, la nazionalita' e il domicilio della  persona  fisica  o  la 
denominazione, la sede e la nazionalita' della  persona  giuridica  o 
dell'ente richiedente. Il richiedente, se  risiede  all'estero,  deve 
eleggere il suo domicilio ((...)) ai sensi dell'((articolo 147, comma 

3-bis,)) del Codice. 
2. ((La domanda di brevetto per invenzione che ha alla base materiale 
biologico di origine animale o vegetale contiene la dichiarazione  di 
provenienza del materiale biologico utilizzato  di  cui  all'articolo 
170-bis, comma 2, del Codice.)) La mancanza  della  dichiarazione  e' 
annotata sul registro dei titoli di proprieta' industriale. 
3. La descrizione di cui all'articolo 160,  comma  3,  lettera  a)  e 
comma 4, del Codice deve: 
a)  specificare  il  campo  della  tecnica  a  cui  l'invenzione   fa 
riferimento; 
b) indicare  lo  stato  della  tecnica  preesistente,  per  quanto  a 
conoscenza  dell'inventore,   che   sia   utile   alla   comprensione 
dell'invenzione  ed   all'effettuazione   della   ricerca,   fornendo 
eventualmente i riferimenti a documenti specifici; 
c) esporre l'invenzione in modo tale che il  problema  tecnico  e  la 
soluzione proposta possano essere compresi; 
d) descrivere brevemente gli eventuali disegni; 
e)  descrivere  in   dettaglio   almeno   un   modo   di   attuazione 
dell'invenzione, fornendo esempi appropriati e facendo riferimento ai 
disegni, laddove questi siano presenti; 
f) indicare esplicitamente, se cio'  non  risulti  gia'  ovvio  dalla 
descrizione  o  dalla  natura  dell'invenzione,  il   modo   in   cui 
l'invenzione puo' essere utilizzata in ambito industriale. 
4. Le rivendicazioni di cui ((agli articoli 52, comma 1, e 160, comma 
4,))   del   Codice   definiscono   le   caratteristiche   specifiche 
dell'invenzione per le quali  si  chiede  protezione.  Devono  essere 
chiare, concise,  trovare  completo  supporto  nella  descrizione  ed 
essere  redatte  in  un  documento  separato  secondo   le   seguenti 
formalita': 
a) devono essere indicate con numeri arabi consecutivi; 
b) la caratteristica tecnica rivendicata deve  essere  esplicitamente 
descritta: il richiamo alle figure e'  consentito  solo  a  scopo  di 
maggior chiarezza; 
c)  le  caratteristiche  tecniche  menzionate  nelle  rivendicazioni, 
qualora facciano riferimento ai disegni, possono essere  seguite  dal 
numero  corrispondente  alle  parti  illustrate  dagli  stessi  fermo 
restando che tale riferimento non costituisce una  limitazione  della 
rivendicazione. 

                               Art. 22 
                        (Domanda di brevetto) 
1.  Nel  caso  di  deposito cartaceo la descrizione, il riassunto, le 
rivendicazioni  ed  i  disegni  acclusi alle domande di brevettazione 
devono  essere  impressi  in  modo indelebile con linee e caratteri a 
stampa neri su carta bianca forte di formato A4 (29,7 x 21 cm). Per i 
disegni e per il testo, i margini superiore e inferiore e i margini a 
sinistra  e a destra sono di almeno 2,5 cm. Gli stessi formati devono 
essere rispettati nel caso in cui il testo del brevetto e dei disegni 

sia allegato ad una domanda depositata con il sistema telematico. 
2.  Il  testo  e'  scritto  con  interlinea  11/2  e carattere le cui 
maiuscole   corrispondano  ad  una  altezza  di  0,21  cm.  L'Ufficio 
stabilisce   con   circolare   la  data  a  partire  dalla  quale  la 
presentazione   del   testo   debba  essere  tale  da  permettere  il 
riconoscimento ottico dei caratteri ovvero l'acquisizione elettronica 
del testo medesimo. 
3.  I  disegni, che possono essere anche eseguiti a mano, compresi in 
una  o  piu'  tavole,  devono  essere  numerati progressivamente ed i 
numeri  dei  disegni  stessi,  nonche'  i  numeri e le lettere che ne 
contrassegnano  le  varie  parti,  debbono  essere  richiamati  nella 
descrizione. 
4.  Ove  con  il  deposito  della  domanda siano stati presentati una 
descrizione  o  disegni provvisori, l'esemplare definitivo depositato 
deve essere presentato entro due mesi. 
5. Se la domanda di brevetto per invenzione ha per oggetto o utilizza 
materiale biologico di origine umana, il consenso di cui all'articolo 
5,  comma  3  decreto  legge  10  gennaio  2006,  n. 3 convertito con 
modificazioni  dalla  legge  22 febbraio 2006, n. 78, consiste in una 
dichiarazione,  allegata  alla  domanda,  con la quale il richiedente 
afferma  che  l'invenzione  non  rientra  nella fattispecie di cui al 
citato  articolo  5,  comma  3  o, in alternativa, che il consenso e' 
stato acquisito. 
6.  La dichiarazione di cui all'articolo 5, comma 4 del decreto legge 
10  gennaio  2006,  n. 3, convertito con modificazioni dalla legge 22 
febbraio 2006, n. 78, puo' consistere in una autocertificazione. 
7.  La mancanza della dichiarazione di cui al comma 5 e al comma 6 e' 
annotata sul registro dei titoli di proprieta' industriale. 
8.  Se la domanda riguarda una invenzione biotecnologica con la quale 
si  richiede  la  protezione  di sequenze di nucleotidi o aminoacidi, 
dette  sequenze devono essere fornite in formato elettronico, secondo 
le  modalita'  stabilite  con  decreto  del Direttore Generale per la 
lotta alla contraffazione - Ufficio Italiano Brevetti Marchi.

                               Art. 23 
         (Divisione della domanda in caso di piu' invenzioni 
               o modelli di utilita' in essa presenti) 
1.  Il  provvedimento  col  quale  l'Ufficio  invita  l'interessato a 
limitare  la  domanda ad una sola invenzione o modello di utilita' ai 
sensi  dell'articolo 161, comma 2 del Codice, indica il termine entro 
il  quale  l'interessato deve provvedere alla limitazione. Si applica 
l'articolo 173 del Codice in quanto compatibile.

                               Art. 24 
                      (Ricerca di anteriorita') 
1.  L'Ufficio europeo dei brevetti (EPO) e' l'autorita' competente ad 
effettuare  la  ricerca di anteriorita' relativamente alle domande di 
brevetto  per  invenzione  industriale  depositate  presso  l'Ufficio 

italiano   brevetti   e   marchi.  Le  modalita'  sono  stabilite  da 
un'apposita  Convenzione  stipulata  tra  il Ministero dello sviluppo 
economico  -  Ufficio  italiano  brevetti e marchi e l'Organizzazione 
europea dei brevetti.

                             Art. 24-bis 
                   (( (Istanza di limitazione).)) 
  ((1.  Il  titolare  del  brevetto  limitato   nel   caso   previsto 
dall'articolo 76, comma 2, del Codice, dopo il passaggio in giudicato 
della  sentenza  di  nullita'   parziale,   informa   tempestivamente 
l'Ufficio   italiano   brevetti   e   marchi   allegando   le   nuove 
rivendicazioni di cui alla sentenza e copia di  quest'ultima  per  la 
pubblicazione sul Bollettino di cui all'articolo 189 del Codice. 
  2. Si applicano le norme di cui all'articolo 79, commi 2 e  4,  del 
Codice.)) 

                               Art. 25 
          (Domanda di registrazione del disegno o modello) 
1. Salvo quanto stabilito dall'articolo 148, comma 1  del  Codice  in 
tema di ricevibilita', la domanda  di  registrazione  del  disegno  o 
modello deve contenere oltre  a  quanto  indicato  all'articolo  167, 
comma 1, del Codice  il  cognome,  il  nome,  la  nazionalita'  e  il 
domicilio della persona fisica o  la  denominazione,  la  sede  e  la 
nazionalita' della persona  giuridica  o  dell'ente  richiedente.  Il 
richiedente, se risiede all'estero, deve eleggere  il  suo  domicilio 
((...)) ai sensi dell'((articolo 147, comma 3-bis,)) del Codice. 
2. La riproduzione grafica del disegno o modello o  il  campione  dei 
prodotti stessi di cui all'((articolo)) 167, comma 2 del Codice, deve 
rappresentare il disegno o modello in modo chiaro e completo. 
3. Se il colore o  i  colori  del  disegno  o  modello  costituiscono 
caratteristiche di cui si chiede la  registrazione,  la  riproduzione 
deve essere eseguita nel colore o nei colori rivendicati. 
4. Alla riproduzione grafica del disegno o  modello  o  dei  prodotti 
nonche'  all'eventuale  descrizione  si  applicano   le   indicazioni 
previste all' articolo 22. La riproduzione grafica puo' anche  essere 
ottenuta mediante la fotografia, la stampa o un processo analogo. 
5. In caso di disegni  o  modelli  per  prodotti  industriali  aventi 
fondamentalmente due sole  dimensioni,  puo'  essere  presentata,  in 
luogo della riproduzione grafica, una tavola su  cui  e'  fissato  il 
campione del prodotto la cui fabbricazione deve formare  oggetto  del 
diritto esclusivo. Questa  disposizione  si  applica  ad  esempio  ai 
modelli relativi ai tessuti, ai merletti, alle carte da parati. 
6. Qualora la registrazione sia richiesta per un  deposito  multiplo, 
ove  si  tratti  di   modelli   per   prodotti   industriali   aventi 
fondamentalmente due sole dimensioni, i singoli modelli devono essere 
individuati o da altrettante riproduzioni grafiche o  da  altrettante 
tavole su cui sono fissati i rispettivi campioni. 
7. La descrizione, se presentata, puo' concludersi  con  una  o  piu' 

rivendicazioni in cui  sia  indicato,  specificamente,  cio'  che  si 
intende debba formare oggetto di registrazione. 

                               Art. 26 
 (Divieto di denominazioni nella registrazione di disegni e modelli) 
1. La protezione di speciali denominazioni ((, scritte  o  segni,  se 
destinati a contraddistinguere)) i prodotti,  puo'  solamente  essere 
conseguita con domanda a parte, ai sensi delle norme sui marchi. 

                               Art. 27 
                 (Identificazione della topografia) 
1. Ai fini  dell'identificazione  della  topografia,  in  conformita' 
all'((articolo)) 168  comma  2  lett.  a)  del  Codice,  deve  essere 
allegato in formato A4 (210 x 297), oppure in formato diverso purche' 
ripiegato in formato A4, almeno uno dei seguenti elementi: 
a) un disegno o  una  fotografia  rappresentante  una  configurazione 
degli strati del prodotto a semiconduttori; 
b) i disegni e le fotografie delle maschere o parti di  maschere  per 
la fabbricazione dei prodotti a semiconduttori; 
c) i disegni o le fotografie  dei  disegni  dei  singoli  strati  dei 
prodotti a semiconduttori. 
2. I disegni o le fotografie devono  essere  sufficientemente  chiari 
affmche' la topografia risulti identificabile all'esame. 
3. Oltre ai suddetti disegni e/o fotografie  puo'  essere  depositata 
una descrizione  che  consenta  una  migliore  identificazione  della 
topografia o delle parti piu' caratteristiche di essa. 
4. Possono inoltre  essere  presentanti,  ai  fini  di  una  migliore 
identificazione  della  topografia,   nastri   magnetici,   tabulati, 
microfilms o  altri  supporti  di  dati,  secondo  standard  definiti 
dall'amministrazione, sui quali la  topografia  e'  registrata  sotto 
forma  codificata  e  uno   o   piu'   esemplari   del   prodotto   a 
semiconduttori. 
5.  Ove  una  topografia  non  rappresenti  l'intera  superficie  del 
prodotto, occorre evidenziare tale circostanza. 
6.  I  disegni  o  fotografie,  la   relativa   descrizione   nonche' 
l'eventuale documentazione aggiuntiva, sono firmati dal richiedente o 
dal suo mandatario. 

                               Art. 28 
                       (Protezione temporanea) 
1.  Il  certificato  di cui all'articolo 169, comma 5 del Codice deve 
contenere: 
a) il cognome il nome e il domicilio dell'espositore; 
b) la data in cui il prodotto o il materiale che incorpora il diritto 
di  marchio  e' stato consegnato per l'esposizione nonche' il tipo di 
prodotto o di materiale incorporante il marchio; 
c) una rappresentazione del marchio come esposto.

                               Art. 29 

          (Ritiro, rettifiche, integrazioni della domanda) 
1. Il ritiro di cui all'articolo 172, comma 1 del Codice, deve essere 
fatto con apposita istanza  e  puo'  riguardare  piu'  domande  dello 
stesso titolare.  Con  la  stessa  istanza  deve  essere  chiesto  il 
rimborso delle tasse di cui all'articolo 229 del Codice. 
2. La facolta' di correzione, di cui all'articolo 172,  comma  2  del 
Codice, puo' essere esercitata con una sola richiesta anche quando la 
correzione concerne piu' domande di registrazione ovvero di  brevetto 
aventi lo stesso titolare, a condizione  che  la  correzione  sia  la 
stessa per  ciascuna  domanda  e  che  i  numeri  di  deposito  siano 
contenuti nella richiesta. 
3. Il titolare di una registrazione o di un brevetto puo'  richiedere 
la correzione di un errore, imputabile all'Ufficio italiano  brevetti 
e marchi, relativo alla registrazione o  al  brevetto  stesso  ovvero 
alla relativa pubblicazione Una sola richiesta e' sufficiente  quando 
la correzione concerne piu' registrazioni ovvero piu' brevetti aventi 
lo stesso titolare, a condizione che la correzione sia la stessa  per 
ciascuna registrazione e che i numeri di tutte le registrazioni o  di 
tutti i brevetti siano indicati nella richiesta. ((1)) 
4. Il provvedimento di rifiuto dell'istanza di ritiro, di rettifica o 
di integrazione della domanda di deposito deve contenere  il  termine 
per ricorrere davanti alla Commissione dei ricorsi. 

------------- 
AGGIORNAMENTO (1) 
  Il Decreto 1 giugno 2021, n. 119 ha disposto (con l'art. 21,  comma 
1) che "All'articolo 29 del  regolamento  di  attuazione  del  Codice 
della proprieta' industriale, al comma 3, dopo il primo  periodo,  e' 
inserito il seguente: «La richiesta indica analiticamente gli  errori 
da correggere.»". 

                               Art. 30 
             (Istanze di continuazione della procedura) 
((1.  L'istanza  per  la  continuazione  della   procedura   di   cui 
all'articolo 192 del Codice deve essere presentata entro i  due  mesi 
successivi alla scadenza stabilita dallo stesso  Codice  oppure,  nei 
previsti casi di proroga, entro i due mesi successivi  alla  scadenza 
del termine di cui all'articolo 191, comma 2, del Codice medesimo.)) 
2. All'istanza di continuazione di cui al comma 1 devono essere unite 
l'attestazione del pagamento del diritto previsto e la prova di  aver 
compiuto l'atto omesso entro il termine di cui al comma 1. 

                               Art. 31 
                     (Istanze di reintegrazione) 
1.  Alle  istanze  di  reintegrazione  si  applicano  le disposizioni 
dell'articolo 173 del Codice in quanto compatibili.

                               Art. 32 

 
((Registro delle domande, dei  titoli  di  proprieta'  industriale  e 
                        delle trascrizioni)) 
1. I titoli di proprieta' industriale, oltre alle indicazioni di  cui 
agli articoli 185 e 197, commi 2 e 6 del Codice, devono contenere: 
a) l'Ufficio ricevente in cui e' stata depositata la domanda; 
b) la data e il numero di concessione; 
c) per le invenzioni, i modelli di utilita', i disegni e modelli,  il 
relativo titolo; 
d) il nome dell'inventore; 
e) per le topografie dei prodotti a semiconduttori  il  titolo  e  la 
decorrenza della protezione; 
f) per i marchi d'impresa l'indicazione dei prodotti o servizi che il 
marchio e' destinato a contraddistinguere con  annesso  un  esemplare 
della riproduzione del marchio; se si tratti  di  marchio  collettivo 
((o di certificazione)); l'indicazione  dei  colori  se  rivendicati; 
della data da cui decorrono gli effetti della domanda in  seguito  ad 
accoglimento di conversione di precedente domanda comunitaria, tenuto 
conto anche dell'eventuale rivendicazione della ((priorita')),  o  di 
registrazione internazionale ai sensi del protocollo di Madrid; 
g) per le rinnovazioni dei marchi d'impresa il numero e  la  data  di 
deposito della prima domanda di registrazione e il numero e  la  data 
dell'ultima registrazione da rinnovare. 
2. Il titolo di proprieta' industriale deve  riportare  l'indicazione 
delle sentenze pervenute che pronunciano la nullita' o  la  decadenza 
del titolo stesso, stabiliscono il  diritto  di  essere  riconosciuto 
inventore o autore o titolare dei diritto di proprieta' industriale. 
3. I titoli di proprieta' industriale sono redatti in un originale  e 
sono contrassegnati, a seconda del  tipo  di  diritto  di  proprieta' 
industriale, dal numero progressivo di concessione del brevetto o  di 
registrazione. Una copia conforme all'originale del titolo e' rimessa 
all'interessato;   una   copia   e'    conservata    nel    fascicolo 
corrispondente, se l'originale e' in formato cartaceo. 
((4.  I  verbali  delle  trascrizioni  sono  riuniti  in  un'apposita 
raccolta, che costituisce il registro informatizzato delle stesse.)) 
5. La raccolta delle  domande  di  deposito  in  formato  elettronico 
costituisce il registro ((informatizzato)) delle domande  dei  titoli 
di proprieta' industriale. 
((6. La raccolta dei brevetti, delle registrazioni e delle  privative 
per novita' vegetali in formato elettronico costituisce  il  registro 
informatizzato dei titoli di proprieta' industriale.)) 

                               Art. 33 
                      (Visioni e riproduzioni) 
((1. Ai sensi dell'articolo 186, commi 2 e 3,  del  Codice,  chiunque 
puo' prendere visione ed estrarre copia di  tutta  la  documentazione 
presente nel  fascicolo  dell'Ufficio  italiano  brevetti  e  marchi, 
inerente ad una domanda, un brevetto, una registrazione o un'istanza, 
purche' non ricorrano le ipotesi di esclusione dal diritto di accesso 

secondo la vigente normativa. Sono, comunque, escluse dal diritto  di 
accesso le domande di brevetto e di modello di utilita'  per  cui  e' 
stata dichiarata l'irricevibilita' o per cui e' stata depositata  una 
istanza di ritiro  prima  della  data  in  cui  la  domanda  e'  resa 
accessibile al pubblico ai  sensi  dell'articolo  53,  comma  3,  del 
Codice.)) 
2. Sono esclusi dall'accesso, in materia di certificati complementari 
di protezione, i decreti di autorizzazione di immissione al commercio 
con  gli  allegati  riassunti  delle  caratteristiche  tecniche   del 
prodotto. Dei decreti e' consentita  la  visione  e  l'estrazione  di 
copia solo degli estratti, se presenti. 
3. L'esaminatore appone l'indicazione "riservato" sui documenti per i 
quali e' stata invocata la riservatezza. 
4. Dopo l'accessibilita' al pubblico del brevetto, la descrizione e i 
disegni possono essere riprodotti, anche su supporto  informatico,  e 
posti in vendita a cura dell'Ufficio italiano brevetti e  marchi.  Il 
prezzo di vendita viene stabilito  con  decreto  del  Ministro  dello 
sviluppo economico di concerto con il Ministro dell'economia e  delle 
finanze. Tali riproduzioni sono inviate gratuitamente alle Camere  di 
Commercio nonche' agli enti indicati in apposito elenco da compilarsi 
a cura del Ministero dello sviluppo economico. Sono inviati anche, in 
scambio, agli Uffici brevetti di altri Stati. 

                               Art. 34 
                              (Mandato) 
1.  La nomina del mandatario puo' essere fatta ai sensi dell'articolo 
201,  comma  2  del  Codice nella domanda di deposito; in tal caso la 
domanda  deve essere firmata congiuntamente dal richiedente e dal suo 
mandatario. Altresi' la nomina puo' essere fatta con un separato atto 
che  puo'  consistere  in  una  procura  notarile  o  in  una lettera 
d'incarico. 
2.   La  lettera  d'incarico  puo'  essere  generale  o  specifica  e 
quest'ultima  puo'  essere  singola o multipla; la lettera d'incarico 
specifica   deve   contenere  obbligatoriamente  l'indicazione  delle 
privative  cui  si  riferisce  oppure del documento presentato che le 
individua.  In  ogni  domanda  successiva  a  quella  con la quale la 
lettera  d'incarico  generale  o multipla e' stata depositata, devono 
essere  indicati  gli  estremi  del  deposito  della predetta lettera 
d'incarico. 
3.  Il  deposito  della  lettera  d'incarico deve essere accompagnato 
dall'attestazione  del  pagamento  del  diritto  o  della  tassa  ove 
previsto. 
4.  Le  lettere  d'incarico  generale  sono  riunite  in  un'apposita 
raccolta che permetta il loro reperimento.

                               Art. 35 
           (Albo dell'Ufficio italiano brevetti e marchi) 
1. Ove manchi l'indicazione o l'elezione  del  domicilio  ovvero  nel 

caso in cui sia comunicata la revoca del domicilio eletto  e  finche' 
non  sia  comunicata  nuova  elezione   di   domicilio   ((ai   sensi 
dell'articolo 147, comma 3-bis, del Codice,)) nonche'  in  tutti  gli 
altri casi di irreperibilita', le comunicazioni  e  notificazioni  si 
eseguono  mediante  affissione  di  copia  dell'atto  o  avviso   del 
contenuto di esso nell'albo dell'Ufficio italiano brevetti e marchi. 

                               Art. 36 
                    (Tasse e diritti di deposito) 
1.  La  prova del pagamento delle tasse ovvero dei diritti dovuti per 
la  domanda e per la brevettazione o per la registrazione deve essere 
unita alla domanda.

                               Art. 37 
((Obbligo   dell'indicazione   del    codice    fiscale    ai    fini 
     dell'ottenimento dell'esenzione dal pagamento dei diritti)) 
1. Le universita', le amministrazioni pubbliche  aventi  fra  i  loro 
scopi istituzionali fmalita' di ricerca e  le  amministrazioni  della 
difesa e delle  politiche  agricole,  alimentari  e  forestali  hanno 
l'obbligo di  indicare  nella  domanda  di  deposito  per  invenzione 
industriale e per il modello di  utilita'  il  codice  fiscale,  come 
condizione di ottenimento dell'esenzione dal pagamento dei diritti di 
cui all'articolo 2 del decreto del Ministro dello sviluppo  economico 
2 aprile 2007, pubblicato nella Gazzetta Ufficiale 6 aprile 2007,  n. 
81. 
2. I soggetti indicati al comma 1, di nazionalita' straniera,  devono 
specificare sulla domanda di deposito la condizione per la quale deve 
essere  concessa  l'esenzione  dal  pagamento  dei  diritti  di   cui 
all'articolo 2 del decreto del Ministro dello  sviluppo  economico  2 
aprile 2007, pubblicato nella Gazzetta Ufficiale 6  aprile  2007,  n. 
81. 

                               Art. 38 
                  (Tasse e diritti di mantenimento) 
1. Il pagamento e' annuale per i brevetti d'invenzione e quinquennale 
per i modelli di utilita' e disegni e modelli. La tassa o il  diritto 
di mantenimento in vita e' dovuto  entro  il  mese  corrispondente  a 
quello in cui e' stata depositata la domanda. Possono  essere  pagate 
anticipatamente piu' annualita' se riferite allo stesso brevetto. 
2. Le tasse per il mantenimento in vita delle privative per  varieta' 
vegetali  sono  dovute,  per  la  durata  della  privativa   di   cui 
all'((articolo))  109,  comma  1,  del  Codice,   a   partire   dalla 
concessione della privativa medesima. Il pagamento e' annuale  ed  e' 
dovuto anticipatamente entro il mese corrispondente a quello  in  cui 
la domanda e' stata concessa. 
3. La proroga della durata del disegno o modello, di cui all'articolo 
37 del Codice, si ottiene con il pagamento  del  diritto  prescritto. 
Nel caso in cui, al momento del pagamento del diritto di mantenimento 

per un disegno o modello multiplo, il titolare  abbia  dichiarato  di 
rinunciare a tutti i disegni salvo uno, il  diritto  di  mantenimento 
dovuto sara' quello previsto per i disegni o modelli singoli. 
4. Alla concessione del brevetto o della registrazione, le tasse o  i 
diritti eventualmente scaduti sono pagabili entro quattro mesi  dalla 
fine  del  mese  di  rilascio  dell'attestato  di  concessione  o  di 
registrazione. Uguale termine si applica per il pagamento della prima 
annualita' delle tasse relative alle nuove varieta' vegetali. 
5. ((COMMA ABROGATO DAL DECRETO 1 GIUGNO 2021, N. 119)). 
6. Scaduti i termini previsti ai  commi  1,  2,  ((3  e  4))  per  il 
pagamento  delle  tasse  ovvero  dei  diritti  di  mantenimento,   il 
pagamento e' ammesso entro i sei mesi successivi ai sensi del decreto 
di cui all'articolo ((227, comma 4, del Codice)). 
((7. La presentazione della domanda di rinnovo della registrazione di 
marchio e' effettuata entro i termini di cui all'articolo 227,  comma 
1, del Codice, o nei sei mesi successivi di cui allo stesso  articolo 
227, comma 4, del Codice, e con le modalita' di cui all'articolo  159 
del Codice.)) 
((7-bis. L'integrazione o la regolarizzazione anche  tardiva  di  cui 
all'articolo 230, comma 1, del Codice, si applica  anche  al  mancato 
pagamento da parte di universita', amministrazioni  pubbliche  aventi 
fra  i   loro   scopi   istituzionali   finalita'   di   ricerca,   e 
amministrazioni della difesa e delle politiche agricole alimentari  e 
forestali, della tassa  di  domanda  di  brevetto  per  invenzione  o 
modello di utilita' quando risulti che, a causa della  contitolarita' 
con  altro  richiedente,  non  e'  applicabile  l'esenzione  di   cui 
all'articolo 2 del decreto del Ministro dello  sviluppo  economico  e 
del Ministro dell'economia e delle finanze 2 aprile 2007,  pubblicato 
nella Gazzetta Ufficiale 6 aprile 2007, n. 81.)) 
8. L'istanza di continuazione della procedura di cui all'articolo 192 
del  Codice  deve  essere  accompagnata  dal  pagamento  del  diritto 
previsto. 

                               Art. 39 
                      (Termine della decadenza) 
1. Il ritardo del pagamento ((oltre il termine  di  cui  all'articolo 
227, comma 4, del Codice,)) della quinta annualita' per  il  brevetto 
per invenzione industriale, del secondo quinquennio per  il  brevetto 
per modello di utilita' e per la registrazione di disegno  o  modello 
comporta la decadenza del diritto  di  proprieta'  industriale  dalla 
data di scadenza del quarto  anno  per  il  brevetto  per  invenzione 
industriale e dalla data di scadenza del quinto anno per il  brevetto 
per modello di utilita' e per la registrazione di disegno o modello. 

                               Art. 40 
                           (Trascrizione) 
1. Devono essere redatte in  duplice  esemplare,  di  cui  uno  viene 
restituito  al  richiedente  con   la   dichiarazione   dell'avvenuta 

trascrizione: 
a)  la  domanda  di  trascrizione  di  cambiamento  di   titolarita', 
conseguente ad atti di cessione  o  ad  atti  societari  di  fusione, 
scissione, divisione  o  successione  o  a  sentenze  che  dichiarano 
l'esistenza degli atti di cui alle lettere a), b) e c)  dell'articolo 
138 del  Codice  ovvero  la  domanda  di  trascrizione  di  atti  che 
costituiscono, modificano o estinguono diritti personali o  reali  di 
godimento o diritti di garanzia; 
b)  la  domanda  di  trascrizione   degli   atti   di   pignoramento, 
aggiudicazione  in  seguito  a  vendita  forzata,  sospensione  della 
vendita di parte dei diritti di proprieta' industriale pignorati  per 
essere restituiti al debitore, espropriazione per causa  di  pubblica 
utilita', nonche' delle sentenze  di  rivendicazione  di  diritti  di 
proprieta'  industriale  e  relative  domande  giudiziali,  e   delle 
sentenze che  dispongono  la  conversione  di  titoli  di  proprieta' 
industriale nulli e relative domande giudiziali. 
2. Alla domanda di trascrizione debbono essere uniti: 
a) copia dell'atto da cui risulta il  cambiamento  di  titolarita'  o 
dell'atto che costituisce o modifica o estingue i diritti personali o 
reali di godimento o di garanzia di  cui  al  comma  1,  lettera  a), 
ovvero copia dei verbali e sentenze di cui al comma  1,  lettera  b), 
osservate le norme della legge sul registro ove  occorra,  oppure  un 
estratto  dell'atto  stesso  oppure   nel   caso   di   fusione   una 
certificazione rilasciata dal  Registro  delle  imprese  o  da  altra 
autorita' competente, oppure, nel caso di cessione, una dichiarazione 
di avvenuta cessione  firmata  dal  cedente  e  dal  cessionario  con 
l'elencazione dei diritti oggetto della cessione. L'Ufficio  italiano 
brevetti  e  marchi  puo'  richiedere  che  la  copia   dell'atto   o 
dell'estratto sia certificata conforme all'originale da  un  pubblico 
ufficiale o da ogni altra autorita' pubblica competente; 
b) il documento comprovante il pagamento dei diritti prescritti. 
3. Nel caso in cui la domanda di  trascrizione  sia  accompagnata  da 
copia autentica dell'atto pubblico estero o  dall'originale  o  copia 
autentica della scrittura privata autenticata all'estero, vanno anche 
osservate le norme della legge notarile sul deposito presso un notaio 
o un archivio notarile italiano. 
4. Ove la domanda di trascrizione sia  accompagnata  da  un  estratto 
dell'atto di cui al comma 2, lettera a) o da una  certificazione  del 
Registro delle Imprese o di altra autorita' competente,  questi  atti 
non soggiacciono all'obbligo fiscale della registrazione. 
5. Per gli atti  provenienti  dall'estero  la  traduzione  e'  sempre 
dovuta e si applica l'articolo 6. 
6. Alla domanda di  trascrizione  si  applica  la  procedura  di  cui 
all'articolo 173 del Codice, per quanto compatibile. 
7. Le disposizioni contenute nei commi 1, 2, 3, 4, 5 e 6 si applicano 
anche alle domande  di  iscrizione  nel  registro  internazionale  di 
cambiamenti di titolarita' ovvero  di  restrizioni  del  diritto  del 
titolare di disporre della registrazione  internazionale,  in  quanto 

compatibili con le norme internazionali. In questo  caso  le  domande 
devono essere redatte in unico esemplare. Ad esse devono essere uniti 
il documento  comprovante  il  pagamento  della  tassa  prescritta  e 
l'eventuale modulo di richiesta fornito dall'Ufficio  internazionale, 
compilato in duplice esemplare. 
((7-bis. La dichiarazione di avvenuta concessione di  licenza  indica 
se si tratta di licenza esclusiva  o  non  esclusiva  e  se  riguarda 
l'intero diritto  o  solo  parte  dei  diritti  tutelati  dal  titolo 
concesso in licenza.)) 

                               Art. 41 
                            (Annotazione) 
1. La domanda di annotazione, di cui all'articolo 197,  comma  3  del 
Codice, deve essere redatta in un unico esemplare e deve contenere: 
a) le indicazioni per individuare il  titolare  del  brevetto  o  del 
marchio; 
b) l'elezione del  domicilio  ((ai  sensi  dell'articolo  147,  comma 
3-bis, del Codice,)) da parte del richiedente o  del  suo  mandatario 
per tutte le comunicazioni e  notificazioni  da  farsi  a  norma  del 
codice della proprieta' industriale; 
c) gli estremi di brevettazione o  di  registrazione  dei  titoli  di 
proprieta' industriale oggetto della domanda; 
d) le variazioni, tassativamente previste dal codice della proprieta' 
industriale, suscettibili di essere annotate. 
2. La domanda di annotazione di rinuncia  totale  o  parziale  ad  un 
diritto di proprieta' industriale deve  essere  accompagnata  da  una 
dichiarazione in bollo del titolare dello  stesso  avente  natura  di 
scrittura privata non autenticata soggetta alle norme della legge sul 
Registro ove occorra. 

                               Art. 42 
                        (Riserva di deposito) 
1. I documenti, di cui e' fatta riserva all'atto del deposito  devono 
essere depositati presso gli Uffici di cui all'articolo 147, comma  1 
del Codice entro il termine di  due  mesi  dalla  data  del  deposito 
stesso. 
2.  Fino  alla  presentazione  della  lettera  d'incarico  la   copia 
autentica e' rilasciata solo su richiesta del titolare e  si  applica 
l'articolo 173, comma 3 del Codice. 
((2-bis. Se entro il termine di cui al comma 1 i documenti di cui  e' 
stata fatta riserva non sono depositati, l'Ufficio procede  ai  sensi 
dell'articolo 173, comma 7, del Codice, se si tratta di documenti per 
i quali era prescritto un termine perentorio di presentazione. Al  di 
fuori dei casi previsti dal periodo precedente, l'Ufficio comunica la 
mancanza dei documenti al  richiedente  assegnando  un  termine,  non 
prorogabile, per il loro deposito.)) 

                               Art. 43 

                           (Pubblicazioni) 
1.  I Bollettini ufficiali - di seguito denominati "Bollettini" - dei 
titoli  di  proprieta' industriale e delle relative domande, comprese 
quelle  di  trascrizione,  sono  redatti ai sensi degli articoli 186, 
comma 8, 187, 188, 189 e 190 del Codice. 
2. Sui Bollettini sono pubblicate anche le notizie concernenti: 
a)  il  ritiro di domande, gia' pubblicate, depositate ai sensi degli 
articoli  172,  comma  1,  del  Codice  e  29,  comma  1 del presente 
regolamento; 
b)   le   correzioni   di   errori   imputabili  al  richiedente,  di 
integrazione, 
limitazione o precisazione di domande gia' pubblicate, depositate ai 
sensi degli articoli 172, comma 2, del Codice e 29, comma 2 del 
presente regolamento; 
c)  le  rettifiche  di  errori,  imputabili  all'Ufficio,  relativi a 
domande   o   registrazioni  gia'  pubblicate,  depositate  ai  sensi 
dell'articolo 29, comma 3 del presente regolamento; 
d) i rifiuti definitivi. 
3.  La  pubblicazione  del  Bollettino  puo' essere fatta su supporto 
cartaceo  o informatico. Il Bollettino puo' essere reso disponibile e 
distribuito in rete telematica.

                               Art. 44 
(Pubblicazioni  relative  a  domande  e  registrazioni   di   marchio 
                             nazionale) 
1. Ai sensi dell'articolo 187, comma  1,  lettere  a),  b),  d),  del 
Codice, sono pubblicate sul Bollettino dei marchi d'impresa anche  le 
seguenti notizie relative a: 
a) domande di marchio gia' pubblicate, se considerate come modificate 
in seguito a rettifiche dovute ad errori dell'Ufficio  relativi  alla 
riproduzione del marchio o all'elenco di prodotti e servizi; 
b) domande  di  marchi,  ritenuti  registrabili,  oggetto  dell'esame 
anticipato di cui all'articolo 120, comma 1, del Codice; 
c) domande di marchi  ritenuti  registrabili  dopo  il  passaggio  in 
giudicato della sentenza  di  accoglimento  del  ricorso  avverso  il 
rifiuto dell'Ufficio; 
((c-bis) i provvedimenti  di  decadenza  e  nullita'  di  un  marchio 
registrato divenuti inoppugnabili.)) 
2. La pubblicazione  della  domanda  di  marchio,  o  della  relativa 
registrazione se la domanda non e'  stata  ancora  pubblicata,  oltre 
quanto previsto dagli articoli  156,  157,  158  e  159  del  Codice, 
indica: 
a) le notizie di cui all'articolo 11; 
b) l'indicazione  della  richiesta  di  estensione  all'estero  della 
protezione  del  marchio,  ai  sensi  dell'accordo  di  Madrid,   con 
l'eventuale avviso di cui all'articolo 179, comma 2, del Codice. 

                               Art. 45 

                (Procedure di segretazione militare) 
((1. L'autorizzazione di cui all'articolo 198, comma 1,  del  Codice, 
e' dovuta se i  residenti  in  Italia  sono  gli  aventi  diritto  al 
brevetto  per  invenzione  o  per  modello   di   utilita'   o   alla 
registrazione della topografia nel territorio dello Stato.)) 
2. Le domande di cui all'art. 198  comma  1  del  Codice  concernenti 
invenzioni ((, modelli di utilita' e topografie)) di interesse per la 
difesa realizzate interamente o principalmente nel territorio di  uno 
Stato estero parte dell'Accordo Quadro firmato a  Farnborough  il  27 
luglio 2000 e ratificato con legge 26 giugno 2003,  n.  146,  possono 
essere  depositate,  previa  notifica  al  Ministero  dello  sviluppo 
economico,  prioritariamente  nel  territorio  di  quello  Stato,  in 
conformita' alle disposizioni internazionali vigenti. 
3. Le  disposizioni  di  cui  all'articolo  198  del  Codice  non  si 
applicano alle  domande  di  brevetto  europeo  divisionali,  di  cui 
all'articolo 76 della Convenzione sul brevetto europeo e all'articolo 
161 del Codice, se sono passati novanta  giorni  dal  deposito  della 
domanda principale. 
4. L'accertamento per stabilire se l'oggetto  di  una  domanda  debba 
essere eventualmente vincolato al segreto di cui agli articoli 150  e 
154 del Codice, deve  concludersi  entro  il  termine  perentorio  di 
novanta giorni dalla data di deposito e, qualora  una  priorita'  sia 
stata rivendicata, entro il termine perentorio di tredici mesi  dalla 
data di priorita'. 
5. Qualora la domanda depositata ai sensi degli articoli  149  e  152 
del Codice non sia in lingua italiana, il termine di  novanta  giorni 
di cui al comma 4 decorre dalla data  di  ricevimento  del  testo  in 
lingua italiana dichiarato conforme dal titolare o dal suo mandatario 
ovvero  dal  ricevimento  ((del  riassunto  in  lingua  italiana  che 
definisca in modo esauriente  le  caratteristiche  dell'invenzione,)) 
fatta  salva  la  possibilita'  del  Servizio  militare  brevetti  di 
richiedere il deposito del testo integrale. 
6. Entro i termini di cui al comma 4 il Ministero della  Difesa  puo' 
imporre il  vincolo  del  segreto  e  chiedere  all'Ufficio  italiano 
brevetti e marchi di non procedere alla  trasmissione  della  domanda 
agli uffici internazionali competenti;  l'Ufficio  da'  comunicazione 
della richiesta all'interessato, diffidandolo ad osservare  l'obbligo 
del  segreto.  Decorsi  i  termini,  senza  ulteriori  comunicazioni, 
l'Ufficio trasmette la domanda agli uffici internazionali competenti. 
7. L'avente diritto al brevetto ((o alla registrazione ai  sensi  del 
comma 1)) puo'  depositare  presso  il  Servizio  militare  brevetti, 
domanda di brevetto  proponendone  la  classifica  di  segretezza  in 
conformita'  alle  leggi  nazionali  e  agli  accordi  internazionali 
vigenti e, in segu ito all'apposizione della classifica di segretezza 
da parte del Ministero della Difesa, puo' procedere, per  il  tramite 
del Servizio militare brevetti, al deposito  della  medesima  domanda 
classificata nei Paesi con cui esista trattamento di reciprocita'. 
8. Si applicano le disposizioni dell'articolo 198, commi 12, 13,  14, 

15, 18, 19, 20, 21, 22 e 23 del Codice. 

                               Art. 46 
                        (Atto di opposizione) 
1. Ai sensi e nei termini di  cui  all'articolo  176,  comma  1,  del 
Codice,  puo'  essere   depositata   opposizione   alle   domande   o 
registrazioni di marchio, ivi indicate, ed  a  quelle  pubblicate  ai 
sensi dell'articolo 44, comma 1, lettere a), b)  e  c)  del  presente 
decreto, da parte dei soggetti legittimati ai sensi dell'articolo 177 
del Codice. 
((2. L'atto di opposizione, recante i dati di cui  all'articolo  176, 
comma 2, del Codice, firmato dall'opponente  o  dal  suo  mandatario, 
include:)) 
a) riguardo alla domanda o registrazione contro  cui  viene  proposta 
opposizione: 
1) il numero, la data di deposito e di eventuale priorita', oppure di 
registrazione e di pubblicazione; 
2) una riproduzione del ((segno)), come pubblicato; 
3) l'indicazione dei prodotti e servizi e relative  classi,  elencati 
nella medesima domanda o registrazione, nei confronti  dei  quali  e' 
proposta l'opposizione; 
4) il nome del richiedente che ha presentato  la  domanda  o  che  ha 
ottenuto la registrazione e contro cui viene proposta l'opposizione; 
b) riguardo ((al diritto anteriore)) su cui si  fonda  l'opposizione, 
salvo il caso di cui all'articolo 8 del Codice: 
1) il numero di domanda o di registrazione del marchio o  dei  marchi 
anteriori; l'indicazione che  il  marchio  anteriore  e'  un  marchio 
nazionale, ((dell'Unione europea)), oppure oggetto  di  registrazione 
internazionale estesa all'Italia, e, se il marchio e'  stato  oggetto 
di  cessione  parziale,  limitazione,   divisione,   rinnovazione   o 
rinuncia,  la  relativa  specificazione  ((;  il  numero  e  data  di 
presentazione della domanda o  della  registrazione  anteriore  della 
denominazione di origine o dell'indicazione  geografica  o,  se  tale 
data non e' disponibile, la data a decorrere dalla quale e'  concessa 
la protezione;)); 
2) la data di deposito o di registrazione nonche' le  eventuali  date 
di priorita'  o  di  preesistenza  italiana,  con  l'indicazione  dei 
rispettivi  numeri  di  domanda  e  registrazione  e,  nel  caso   di 
priorita', del Paese di origine; 
3) una riproduzione ((dei diritti)) anteriori; 
4) l'elenco, con le rispettive classi, dei prodotti e servizi  per  i 
quali il marchio anteriore e' stato depositato o registrato e su  cui 
si fonda l'opposizione; 
((b-bis) riguardo al diritto di cui all'articolo 8 del Codice, su cui 
si fonda l'opposizione: 
1) l'indicazione del diritto e della mancanza  del  proprio  consenso 
alla registrazione;)) 
c) riguardo all'opponente e all'opposizione: 

1)  il  nome  dell'opponente,  del  suo  mandatario,  se  vi  sia,  e 
l'indicazione del domicilio eletto, il  titolo  di  legittimazione  a 
proporre opposizione e,  se  del  caso,  l'indicazione  di  agire  in 
qualita' di avente causa del titolare del ((diritto anteriore)); 
((2) i motivi  su  cui  si  basa  l'opposizione,  che  devono  essere 
esplicitati, in maniera puntuale e con riferimento agli articoli  del 
Codice  posti  a  fondamento  dell'opposizione,  nel  modulo  di  cui 
all'articolo 47, comma 1.)) 
d) riguardo al pagamento dei diritti di opposizione: 
1) l'attestazione dell'avvenuto pagamento. 

                               Art. 47 
(( (Modalita' di deposito  dell'opposizione  e  della  documentazione 
                           successiva). )) 

  ((1.   L'atto   di   opposizione,   indirizzato   direttamente   ed 
esclusivamente  alla  competente  Divisione   dell'Ufficio   italiano 
brevetti e marchi, e' redatto in conformita'  al  modulo  predisposto 
dall'Ufficio ed e' inviato direttamente all'Ufficio in duplice copia, 
di cui  l'originale  in  regola  con  l'imposta  di  bollo  ai  sensi 
dell'articolo 225 del Codice,  ovvero  in  tre  copie  se  depositato 
presso il medesimo Ufficio, che ne rilascia una  copia  a  titolo  di 
ricevuta. 
  2. Se l'atto  di  opposizione  e'  depositato  direttamente  presso 
l'Ufficio italiano brevetti e  marchi  o  tramite  altri  servizi  di 
spedizione  diversi  da  quello  di  cui  al  comma  3,  la  data  di 
ricevimento attestata dall'Ufficio e' considerata  data  di  deposito 
dell'opposizione. 
  3. Qualora l'atto di opposizione sia inviato  tramite  il  servizio 
postale alla sede dell'Ufficio italiano brevetti  e  marchi  mediante 
raccomandata con ricevuta di ritorno, la data attestata  dall'Ufficio 
postale e' considerata data di  deposito  della  raccomandata  o  del 
plico. 
  4. L'atto di opposizione puo' essere depositato per via  telematica 
ai sensi dell'articolo 2. 
  5.   Ogni   documentazione   o   comunicazione   successiva    alla 
presentazione dell'atto di opposizione e' inviata  con  le  modalita' 
sopra indicate direttamente ed  esclusivamente  all'Ufficio  italiano 
brevetti e marchi. La traduzione dei documenti, depositati in  lingua 
straniera, diversi da quelli  indicati  all'articolo  176,  comma  4, 
lettera a), del Codice, deve  essere  inviata  entro  il  termine  di 
trenta giorni dalla data di deposito del  documento  originale.  Alla 
traduzione si applica l'articolo 6.)) 

                               Art. 48 
                            (Istruttoria) 
1. ((Scaduto  il))  termine  per  depositare  l'atto  di  opposizione 
l'Ufficio     verifica     la     ricevibilita',     l'ammissibilita' 

 
dell'opposizione ed il regolare pagamento dei diritti di opposizione, 
ai sensi degli articoli 176, commi 1 ((, 2)) e 3, e 178, comma 1, del 
Codice. 
2. L'atto e' irricevibile, ai sensi dell'articolo 148,  comma  1  del 
Codice,   se   l'opponente   risulta   non   identificabile   o   non 
raggiungibile. 
3. L'atto e' inammissibile se: 
a) e' stato depositato prima della pubblicazione del  marchio  contro 
il quale e' diretto ovvero dopo il decorso del termine  di  tre  mesi 
dalle date di pubblicazione di cui agli ((articoli  176)),  comma  1, 
del Codice, e  44,  comma  1,  lettere  a),  b)  e  c)  del  presente 
regolamento; 
b) non contiene le indicazioni di cui all'articolo 176, comma 2,  del 
Codice; 
c) fa valere impedimenti diversi da quelli previsti dall'articolo 12, 
comma 1, lettere ((c), d), e) ed f)  e  dall'articolo  14,  comma  1, 
lettera c-bis, del Codice)) o relativi alla mancanza di  consenso  di 
cui all'articolo 8 del Codice; 
d) l'opponente non e' legittimato a presentare l'opposizione; 
e) manca la sottoscrizione dell'opponente o del suo mandatario; 
f) e' diretto contro due o piu' domande e, a seguito della  richiesta 
dell'Ufficio di  limitare  l'oggetto  dell'opposizione  ad  una  sola 
domanda entro il termine perentorio di trenta giorni  dalla  data  di 
ricevimento della comunicazione, l'opponente non accoglie l'invito  o 
non replica alla richiesta. 
4.  Se  all'atto  di  opposizione  non  e'  allegata   l'attestazione 
dell'avvenuto  pagamento  dei  diritti,  l'opposizione  si  considera 
ritirata ai sensi dell'articolo 176, comma 3, del Codice. 
((5. Se  l'opposizione  non  puo'  proseguire  per  una  delle  cause 
indicate ai commi 3 e  4,  l'Ufficio  informa  l'opponente  che  puo' 
presentare ricorso alla Commissione dei ricorsi di  cui  all'articolo 
135, comma 1, del Codice.)) 

                               Art. 49 
                  (Prima comunicazione alle parti) 
1. Entro il termine di cui all'articolo 178,  comma  1,  del  Codice, 
l'Ufficio, dopo aver effettuato le verifiche di cui all'articolo  48, 
commi 1 e 2, invia l'atto di opposizione al richiedente,  ed  informa 
le parti circa: 
a) le notizie di cui all'articolo 8, comma 1,  legge  n.  241  del  7 
agosto 1990; 
b) ((LETTERA SOPPRESSA DAL DECRETO 1 GIUGNO 2021, N. 119)); 
c)  i  provvedimenti  di  ((...))  sospensione  ed  estinzione  della 
procedura di cui agli articoli 48, comma 5, 54 e 57; 
d) la facolta' di procedere ad un accordo di conciliazione, ai  sensi 
dell'articolo 178, comma 1, del Codice, entro  due  mesi  dalla  data 
((di ricezione)) della comunicazione e la possibilita'  di  estendere 
tale termine con comune istanza di proroga,  presentata  prima  della 

scadenza, ai sensi dell'articolo 60, comma 2; 
e) ((gli adempimenti)) per  l'opponente,  di  cui  all'articolo  176, 
comma 4, del Codice; 
f) le facolta', per il richiedente, di ritirare, dividere la domanda, 
limitare o precisare i prodotti e servizi rivendicati nella domanda e 
oggetto dell'atto oppositivo, e,  per  l'opponente,  di  ritirare  in 
tutto o in parte  l'opposizione,  fmche'  l'Ufficio  non  ha  deciso, 
rispettivamente, in merito alla domanda o  all'opposizione  ai  sensi 
degli articoli 172, commi 1 e 2, e 181,  comma  1,  lettera  c),  del 
Codice. 
((1-bis.  Qualora  venga  raggiunto   l'accordo   di   conciliazione, 
nell'istanza per ottenere ai sensi dell'articolo 229  del  Codice  il 
rimborso  del  diritto  versato  per  il  deposito  dell'opposizione, 
l'opponente  deve  dichiarare  il  raggiungimento  dell'accordo   nei 
termini di cui all'articolo 178, comma 1, del Codice.)) 
((2. Alla scadenza del termine per il raggiungimento dell'accordo  di 
conciliazione previsto dall'articolo 176, comma 4, del Codice, se  lo 
stesso non e' raggiunto, l'opposizione non e' ritirata o  la  domanda 
di registrazione di marchio non e'  ritirata  o  limitata,  l'Ufficio 
invia al richiedente la documentazione depositata  dall'opponente  ai 
sensi della  medesima  disposizione  e  gli  assegna  un  termine  di 
sessanta giorni dalla data di ricevimento della propria comunicazione 
per il deposito di deduzioni e per l'eventuale deposito  dell'istanza 
per ottenere la prova d'uso del marchio ai sensi  dell'articolo  178, 
comma 4, del Codice.)) 
((2-bis. Nel caso previsto dall'articolo 178, comma  4,  del  Codice, 
l'Ufficio invita  l'opponente  a  depositare  i  documenti  idonei  a 
provare l'effettivo  uso  del  marchio  o  l'esistenza  di  legittime 
ragioni per la sua mancata utilizzazione, entro sessanta giorni dalla 
data di ricevimento della comunicazione. In tale ipotesi, l'opponente 
e' tenuto a documentare l'uso effettivo del marchio nel  quinquiennio 
che precede la data di deposito della domanda  di  registrazione  nei 
cui confronti l'opposizione e' stata proposta.)) 

                               Art. 50 
            (Opposizione a registrazione internazionale) 
1. Se e' presentata opposizione ad una registrazione  internazionale, 
che  designa  l'Italia  ai  sensi  dell'Accordo  di  Madrid  per   la 
registrazione internazionale dei marchi o del Protocollo  relativo  a 
tale Accordo, l'Ufficio italiano brevetti e marchi, se non vi ha gia' 
provveduto,  esamina   il   marchio   oggetto   della   registrazione 
internazionale ai sensi dell'articolo 171, comma 1, del Codice. 
((2. Se dall'esame effettuato ai sensi dell'articolo 171 del  Codice, 
emergono anche i motivi per un rifiuto ex officio, l'Ufficio italiano 
brevetti e  marchi,  scaduti  i  termini  per  depositare  l'atto  di 
opposizione, comunica all'Organizzazione  Mondiale  della  Proprieta' 
Intellettuale, ai sensi  dell'articolo  16,  il  rifiuto  provvisorio 
basato sia su motivi di impedimento assoluto sia sull'opposizione. La 

comunicazione, oltre alle notizie di cui  al  comma  3,  contiene  il 
termine   entro   il   quale   il   titolare   della    registrazione 
internazionale, tramite un mandatario nominato ai sensi dell'articolo 
201  del  Codice,  puo'  presentare  le  proprie   deduzioni   ovvero 
richiedere copia dell'atto di opposizione.  Se  la  registrazione  e' 
provvisoriamente rifiutata per motivi  di  impedimento  assoluto,  la 
procedura di opposizione alla registrazione e' sospesa e si applicano 
le disposizioni di cui all'articolo 16, commi 2 e 3. La procedura  di 
opposizione, sospesa ai sensi del periodo che precede,  prosegue  nei 
seguenti casi: 
a) quando il rifiuto provvisorio e'  ritirato  dall'Ufficio  italiano 
brevetti e marchi e qualora lo stesso Ufficio ritenga  sussistere  le 
condizioni per la protezione del marchio in Italia; 
b) quando il titolare  della  registrazione  internazionale,  tramite 
mandatario, richiede  copia  dell'atto  di  opposizione  nel  termine 
assegnato dall'Ufficio.)) 
((3. Il rifiuto provvisorio basato su un'opposizione contiene: 
a) il numero della registrazione internazionale, il nome del titolare 
ed il suo indirizzo; 
b) l'indicazione che il rifiuto e'  basato  su  un'opposizione  ed  i 
riferimenti alle relative disposizioni di legge; 
c) il numero, la data di deposito e  l'eventuale  data  di  priorita' 
della domanda anteriore su cui si fonda l'opposizione, il suo  numero 
e data di registrazione se disponibili, il nome e l'indirizzo del suo 
titolare, la riproduzione del marchio anteriore,  la  lista  completa 
dei prodotti e dei servizi protetti o di quelli ritenuti in conflitto 
contenuti nella domanda o registrazione anteriore; 
d)  il  termine  entro  il  quale  il  titolare  della  registrazione 
internazionale puo' richiedere, tramite  un  mandatario  nominato  ai 
sensi dell'articolo 201 del Codice, copia  dell'atto  di  opposizione 
sul quale e' stato basato il rifiuto.)) 
4. ((COMMA ABROGATO DAL DECRETO 1 GIUGNO 2021, N. 119)). 
5. ((COMMA ABROGATO DAL DECRETO 1 GIUGNO 2021, N. 119)). 
6. Se, a conclusione del  procedimento  avviato  con  l'emissione  ex 
officio di  un  rifiuto  provvisorio  alla  registrazione,  e'  stato 
((comunicato))  un  rifiuto  definitivo  parziale,  l'Ufficio  invita 
l'opponente a comunicare, entro un termine fissato  dall'Ufficio,  se 
intende  ritirare  l'opposizione.  In  caso  di  conferma  da   parte 
dell'opponente di voler procedere  con  l'opposizione  o  di  mancata 
risposta nel  termine  fissato,  l'Ufficio  comunica  alle  parti  la 
facolta'  di  raggiungere  un  accordo  di  conciliazione,  ai  sensi 
dell'articolo 171, comma 5 del Codice, e prosegue con la procedura di 
opposizione. 
7. Al temine  del  procedimento  di  opposizione  l'Ufficio  italiano 
brevetti e marchi invia all'Organizzazione Mondiale della  Proprieta' 
Intellettuale ((una comunicazione)): 
a) ((...)) di ritiro del rifiuto provvisorio, se ricorrono  le  cause 
di estinzione della procedura di opposizione ai  sensi  dell'articolo 

181, comma 1, lettere a), b), c) ed e) del Codice o se  l'opposizione 
e' respinta e il relativo provvedimento e' divenuto inoppugnabile; 
b)  ((di  rifiuto  definitivo  se  il  titolare  della  registrazione 
internazionale  non  ha  chiesto  l'atto  di  opposizione  ai   sensi 
dell'articolo 171, comma 5, del Codice,)) ovvero se l'opposizione  e' 
accolta per la totalita' o una parte dei prodotti e servizi  indicati 
nella registrazione e il provvedimento  dell'Ufficio,  comunicato  al 
titolare della registrazione internazionale o al mandatario  nominato 
ai sensi dell'articolo 201 del Codice, e' divenuto inoppugnabile  per 
decorso dei termini di  impugnazione  o  per  l'avvenuta  definizione 
degli eventuali ricorsi proposti avverso tale provvedimento; 
((b-bis). di accoglimento parziale, se l'opposizione e'  accolta  per 
una  parte  dei  prodotti  e  servizi  indicati  nella  registrazione 
internazionale.)) 

                               Art. 51 
                  (Assegnazione delle opposizioni) 
((1. Ultimata la fase istruttoria di cui agli articoli 48  e  49,  il 
dirigente responsabile dell'Ufficio Opposizione assegna l'opposizione 
o le eventuali opposizioni plurime, riunite  ai  sensi  dell'articolo 
178,  comma  6,  del  Codice,  agli  esaminatori   secondo   l'ordine 
cronologico ai sensi dell'articolo  12  del  decreto  del  Presidente 
della Repubblica 16 aprile 2013, n. 62.)) 
2. Nel caso di piu' opposizioni, riunite in  un  unico  procedimento, 
l'Ufficio  puo'  decidere,  al  termine  dell'istruttoria,   di   non 
trattarle congiuntamente e di sospendere alcune di esse per procedere 
inizialmente con  quella  che  appare  assorbire  negli  effetti,  se 
accolta, anche le altre. 

                               Art. 52 
                          (Fase di merito) 
1.  Ai  sensi  dell'art.  178,  comma  3 del Codice, l'Ufficio, se lo 
ritiene  opportuno, invita le parti a presentare, entro un termine da 
esso  fissato, ulteriori documenti, deduzioni, osservazioni in merito 
alle  allegazioni,  deduzioni  ed  osservazioni delle altre parti. Le 
comunicazioni   di  ciascuna  parte  vengono  trasmesse  all'altra  e 
l'Ufficio,  se  ne  ravvisa  l'opportunita',  concede  un termine per 
rispondere. 
2.   Se  il  richiedente  limita  o  precisa  i  prodotti  e  servizi 
originariamente  elencati  ai  sensi  dell'articolo 172, comma 2, del 
Codice,  l'Ufficio  ne  da' comunicazione all'opponente e lo invita a 
dichiarare,  entro  il  termine da esso fissato se, ed eventualmente, 
contro   quali   prodotti   e   servizi  residui,  intenda  mantenere 
l'opposizione. 
3.  Se  il  richiedente  non  presenta deduzioni nel termine fissato, 
l'Ufficio  decide  sull'opposizione  in  base  ai  documenti  di  cui 
dispone.

                               Art. 53 

                            (Prova d'uso) 
1. ((COMMA ABROGATO DAL DECRETO 1 GIUGNO 2021, N. 119)). 
2. ((COMMA ABROGATO DAL DECRETO 1 GIUGNO 2021, N. 119)). 
3. Se l'opponente non fornisce ((la prova dell'uso)) entro il termine 
stabilito ed eventualmente prorogato, e se non vi sono altri marchi o 
diritti anteriori a fondamento  dell'opposizione,  l'Ufficio  rigetta 
l'opposizione. Se la prova e' fornita solo per una parte dei prodotti 
o servizi alla base dell'opposizione, l'Ufficio esamina l'opposizione 
in relazione ai soli prodotti e servizi  per  i  quali  la  prova  e' 
fornita. 
4. Le informazioni, le prove e i documenti necessari  per  dimostrare 
l'uso del marchio  sono  costituiti  da  documentazione  relativa  al 
luogo, al tempo, alla estensione e alla natura dell'utilizzazione del 
marchio anteriore per i prodotti e i servizi  per  i  quali  esso  e' 
registrato e sui quali  si  fonda  l'opposizione.  Le  prove  possono 
consistere nella presentazione di documenti e campioni di imballaggi, 
etichette, listini  dei  prezzi,  cataloghi,  fatture,  documenti  di 
spedizione o esportazione,  fotografie,  inserzioni  sui  giornali  e 
dichiarazioni scritte e mezzi similari. 

                               Art. 54 
                            (Sospensione) 
1. Il procedimento di opposizione e' sospeso: 
a) nei casi di cui all'articolo 180, comma 1, del Codice; 
b) nel  caso  di  rifiuto  del  marchio  internazionale,  oggetto  di 
opposizione,  fino  all'adozione  del  provvedimento  definitivo;  il 
procedimento di opposizione e' sospeso fino a quando non sono scaduti 
i termini per il rifiuto ai sensi  dell'articolo  5  dell'Accordo  di 
Madrid per la registrazione internazionale dei marchi o dell'articolo 
5 del relativo Protocollo, o si e' concluso il relativo  procedimento 
di esame,  di  cui  all'articolo  50,  comma  1.  In  tale  caso,  il 
procedimento di opposizione rimane sospeso fino alla  data  di  invio 
all'Organizzazione  Mondiale  della  Proprieta'  Intellettuale  della 
notifica di ritiro del  rifiuto  provvisorio  o  di  notifica  di  un 
rifiuto definitivo, divenuto inoppugnabile per decorso dei termini di 
impugnazione o per l'avvenuta  definizione  degli  eventuali  ricorsi 
proposti avverso tale provvedimento; 
((c) su istanza del richiedente,  se  la  registrazione  del  marchio 
dell'Unione europea dell'opponente e' soggetta ad un procedimento  di 
annullamento o decadenza presso l'Ufficio dell'Unione europea per  la 
proprieta'  intellettuale  (E.U.I.P.O.),  fino  alla   decisione   di 
quest'ultimo;)) 
((d)  se  l'opposizione  e'  basata  su  un  marchio   internazionale 
designante l'Italia, fino a  quando,  in  relazione  a  tale  marchio 
internazionale, non siano scaduti i termini per il  rifiuto  indicati 
dall'articolo  171,  comma  3,  del  Codice,  il   termine   per   la 
presentazione di un'opposizione  avverso  la  registrazione  di  tale 
marchio internazionale o si siano conclusi i relativi procedimenti di 

esame o di opposizione.)) 
2. La revoca della sospensione, prevista all'articolo 180,  comma  2, 
del Codice, ((si applica anche alla lettera c) del comma 1)). 

                               Art. 55 
                          (Documentazione) 
1.  Alla  documentazione  presente nel fascicolo relativo all'atto di 
opposizione si applica l'articolo 33 del presente regolamento.

                               Art. 56 
                             (Decisione) 
1.  Al termine del procedimento, ai sensi dell'articolo 178, comma 7, 
del Codice, l'Ufficio Italiano Brevetti e Marchi decide l'opposizione 
entro   ventiquattro   mesi  dalla  data  di  deposito  dell'atto  di 
opposizione, salvi i periodi di sospensione, di cui all'articolo 54. 
2.  L'opposizione puo' essere ritirata sino a quando l'Ufficio non ha 
emesso la decisione. 
3.  Il  rimborso  del diritto di opposizione di cui all'articolo 229, 
comma  1  del Codice, si applica, su istanza dell'opponente, anche se 
l'opposizione  e'  ritirata in seguito a rettifica di errore relativo 
alla  domanda  o  alla  registrazione di marchio, pubblicata ai sensi 
dell'articolo 43, comma 2, lettera c). 
4.  Nella  decisione  di  rigetto o di accoglimento dell'opposizione, 
l'Ufficio stabilisce se la parte soccombente deve rimborsare in parte 
o  per  intero all'altra parte i costi sopportati relativi al diritto 
di opposizione nonche', entro il limite di euro 300,00, alle spese di 
rappresentanza professionale nel procedimento. 
5. Ogni decisione sull'esito della procedura, ai sensi degli articoli 
178,  180,  181  e  182  del  Codice,  e'  comunicata  alle parti del 
procedimento che possono ricorrere ai sensi dell'articolo 58. 
6.  Le  decisioni  sull'opposizione  sono pubbliche e di esse si puo' 
estrarre copia ai sensi dell'articolo 33.

                               Art. 57 
                            (Estinzione) 
1. L'opposizione si estingue: 
a) nei casi di cui all' articolo 181 del Codice; 
b)  nel caso di mancato pagamento dei diritti di cui all'articolo 48, 
comma 4; 
c) nel caso di radiazione totale del marchio, designante l'Italia, su 
richiesta  dell'Ufficio di proprieta' industriale d'origine, ai sensi 
all'articolo 171, comma 8, del Codice. 
2.  Nel  caso  di  radiazione parziale del marchio internazionale, il 
procedimento   si  estingue  limitatamente  alla  parte  del  marchio 
radiata.

                               Art. 58 
                              (Ricorso) 
1. Entro il termine previsto dall'articolo 182 del Codice, decorrente 

dalla data  di  ricevimento  della  comunicazione  dell'Ufficio,  che 
informa le parti dei provvedimenti di inammissibilita' e  di  rigetto 
dell'opposizione nonche' di ogni decisione che  comporta  il  rigetto 
totale o parziale dei diritti di una  delle  parti  del  procedimento 
oppositivo, e' ammesso ricorso alla Commissione dei  Ricorsi  di  cui 
all'articolo 135 del Codice. 
2. ((COMMA ABROGATO DAL DECRETO 1 GIUGNO 2021, N. 119)). 

                               Art. 59 
                          (Reintegrazione) 
1.  Il  divieto  di  cui  all'articolo  193,  comma 4, del Codice, si 
applica  anche  alla consegna di documenti consegnati, da entrambe le 
parti, successivamente al deposito dell'atto di opposizione.

                               Art. 60 
                              (Proroga) 
1.  Ai  termini  della procedura di opposizione si applica l'articolo 
191 del Codice. 
2.  Nel caso di cui all'articolo 178, comma 1, del Codice, la proroga 
puo'  essere rinnovata piu' volte per il periodo massimo di un armo a 
decorrere dalla data della prima comunicazione dell'Ufficio.

                               Art. 61 
                    (Correzioni ed integrazioni) 
1. Fatto salvo il caso di errori  materiali  o  evidenti  ((e  quanto 
previsto all'articolo 52, comma 1)), non sono ammesse correzioni  ne' 
integrazioni all'opposizione o alla  documentazione  gia'  depositata 
eccetto il caso in cui sono presentate entro il termine  fissato  per 
il rispettivo deposito. 

                               Art. 62 
                     (Nomina degli esaminatori) 
1. L'esame fmale del corso di formazione  di  cui  all'articolo  183, 
comma  2,  del   Codice,   tende   ad   accertare   la   preparazione 
teorico-pratica del candidato nel campo specifico della procedura  di 
opposizione. La frequenza al corso e'  considerata  assolta  con  una 
frequenza pari ai  quattro  quinti  delle  ore  di  lezione.  L'esame 
consiste in: 1) una prova pratica di decisione su un'opposizione;  2) 
una prova orale in merito alla procedura di opposizione.  L'esame  e' 
superato con il raggiungimento del punteggio minimo di sei decimi  in 
ciascuna prova. ((Non possono presentare domanda di partecipazione al 
corso di formazione coloro che non  abbiano  superato  l'esame  nella 
precedente sessione.)) 
2. Sono nominati con precedenza i funzionari  che  prestano  servizio 
presso ((la Divisione competente  dell'Ufficio  italiano  brevetti  e 
marchi)). 
3. A parita' di punteggio, costituisce titolo di precedenza la ((piu' 
giovane)) eta'. 
4. L'Ufficio organizza il corso ogni due anni dopo aver verificato il 

numero di opposizioni pervenute, la vacanza di posti di esaminatori e 
la disponibilita' di idonei ai corsi precedenti. 
5. Gli esaminatori esterni,  nominati  ai  sensi  dell'articolo  183, 
comma 3, del Codice, devono dichiarare di non  essere  soggetti  alle 
cause d'incompatibilita' previste dall'articolo  205,  comma  1,  del 
Codice, o da altre norme  vigenti  in  materia.  Gli  avvocati  ed  i 
consulenti a  qualsiasi  titolo,  se  nominati  esaminatori  esterni, 
devono astenersi nei casi di  opposizioni  in  cui  vi  e'  conflitto 
d'interesse, anche indiretto. 
6. Il  decreto  di  nomina  degli  esaminatori  e'  rinnovabile  alla 
scadenza su proposta del  dirigente  responsabile  ((della  Divisione 
competente dell'Ufficio)). 

                               Art. 63 
                 (Responsabilita' degli esaminatori) 
1. Gli esaminatori,  provenienti  dall'Ufficio  italiano  brevetti  e 
marchi,  devono  astenersi  dal  trattare  un'opposizione  se   hanno 
partecipato all'esame del marchio oggetto di opposizione. 
((2.  Gli  esaminatori  sono  tenuti  al  rispetto  del  decreto  del 
Presidente della Repubblica 16 aprile  2013,  n.  62,  provvedono  al 
deposito della decisione entro sessanta giorni dall'assegnazione  del 
fascicolo da parte della Divisione  competente  e  riferiscono  sullo 
stato  delle  opposizioni  assegnate  con  relazione  semestrale   al 
dirigente della stessa Divisione.)) 
3. Gli esaminatori, se non  possono  adempiere  all'incarico,  devono 
informarne  tempestivamente  l'Ufficio  "Opposizione".  Il  dirigente 
responsabile dell'Ufficio "Opposizione"  provvede  a  sostituire  gli 
esaminatori impediti o inadempienti. 
4.  Se  impediti  o  inadempienti,  gli  esaminatori   sono   rimossi 
dall'incarico con decreto del  Direttore  Generale.  Se  inadempienti 
senza giusta causa, gli  esaminatori  non  possono  ricevere  analogo 
incarico in futuro. 
5. Gli esaminatori, se le decisioni delle opposizioni loro  assegnate 
sono  state  impugnate  davanti   alla   Commissione   dei   ricorsi, 
collaborano con l'Ufficio "Opposizione" partecipando, ove  richiesti, 
alle  sedute  della  stessa   insieme   al   dirigente   responsabile 
dell'Ufficio medesimo. 

                             Art. 63-bis 
       (( (Istanza di decadenza, nullita' o trasferimento). )) 

  ((1. I soggetti legittimati  ai  sensi  dell'articolo  184-ter  del 
Codice possono presentare istanza  all'Ufficio  italiano  brevetti  e 
marchi per l'accertamento della nullita', della decadenza, ovvero  di 
entrambe, di un marchio d'impresa registrato in corso di validita'. 
  2. L'istanza, recante i dati di cui all'articolo 184-bis, comma  4, 
del Codice, contiene: 
    a)   l'identificazione   dell'istante   e   del   suo   eventuale 

 
rappresentante  ai  sensi  dell'articolo  201  del  Codice   mediante 
l'indicazione del  cognome,  nome,  codice  fiscale  o  partita  iva, 
nazionalita' e residenza della persona fisica o denominazione, sede e 
nazionalita' della persona giuridica o dell'ente istante,  di  uno  o 
piu' recapiti  telefonici,  di  un  indirizzo  di  posta  elettronica 
ordinaria  e  un  indirizzo  di  posta  elettronica   certificata   e 
l'elezione di domicilio ai sensi dell'articolo 147, comma 3-bis,  del 
Codice; 
    b)   l'identificazione   della    registrazione    nazionale    o 
internazionale estesa all'Italia contro cui viene proposta l'istanza, 
mediante l'indicazione: 
      1)  del  titolare,  della  rappresentazione  del  marchio,  del 
numero,  data  di  deposito  e  di  eventuale  priorita'  e  data  di 
registrazione; 
      2) dei prodotti e  servizi,  raggruppati  per  le  relative  le 
classi, nei confronti dei quali e' proposta l'istanza; 
    c) i motivi su cui si basa l'istanza di decadenza o di  nullita', 
ai sensi dei commi 2 e 3 all'articolo 184-bis del Codice; 
    d) la firma dell'istante o del suo rappresentante. 
  3. L'istanza contiene inoltre, ove si fondi su un marchio o diritto 
anteriore: 
    a) nel caso di marchi anteriori registrati: 
      1)  l'indicazione  che  si  tratta  di  un  marchio  nazionale, 
dell'Unione  europea  o  internazionale  che  designa  l'Italia,   la 
rappresentazione del marchio, il titolare, il numero  e  la  data  di 
deposito della domanda e di eventuale priorita' o preesistenza  e  di 
registrazione; 
      2) se  il  marchio  e'  stato  oggetto  di  cessione  parziale, 
limitazione,  divisione,  rinnovazione  o   rinuncia,   la   relativa 
specificazione; 
    b)  nel  caso  di  marchi  notoriamente   conosciuti   ai   sensi 
dell'articolo 12, comma 1, lettera f) del Codice, la rappresentazione 
del  marchio  e  l'indicazione  dell'estensione  geografica  di  tale 
notorieta'; 
    c) nel caso di marchi depositati da un agente senza il  consenso, 
in relazione al diritto anteriore del titolare: 
      1) per  i  marchi  registrati,  le  indicazioni  previste  alla 
lettera a); 
      2)  per  i  marchi  non  registrati,  la   rappresentazione   e 
l'indicazione del territorio in cui e' rivendicata la protezione  del 
diritto; 
    d) nel caso dei diritti di cui all'articolo 14, comma 1,  lettere 
c-bis), c-ter), c-quater e c-quinquies), del Codice: 
      1) l'indicazione della natura del diritto protetto,  precisando 
se si tratti  di  denominazione  d'origine,  indicazione  geografica, 
menzione tradizionale per i vini, specialita' tradizionale garantita, 
denominazione di varieta' vegetale registrata; 
      2) la rappresentazione del  segno,  il  numero  e  la  data  di 

presentazione della domanda o registrazione o, in mancanza,  la  data 
di decorrenza della protezione; 
      3) l'indicazione  del  territorio  in  cui  e'  rivendicata  la 
protezione del diritto (Italia o Unione  europea)  ed  i  riferimenti 
normativi o convenzionali su cui si basa il diritto alla protezione. 
  4. Nel caso di decadenza, oltre alle condizioni di cui al comma  2, 
l'istanza contiene l'eventuale  data,  anteriore  al  deposito,  alla 
quale e' maturata la decadenza, ai  sensi  dell'articolo  184-sexies, 
comma 2, del Codice. 
  5. All'istanza e' allegata l'attestazione  dell'avvenuto  pagamento 
dei diritti di deposito. 
  6. In deroga all'articolo  42,  nel  procedimento  di  decadenza  e 
nullita' non e' ammessa la  riserva  di  deposito  di  documentazione 
successivamente al deposito della istanza.)) 

                             Art. 63-ter 
(( (Modalita' di deposito della  istanza  di  decadenza,  nullita'  o 
        trasferimento e della documentazione successiva). )) 

  ((1.  All'istanza  di  decadenza,  nullita'  o   trasferimento   si 
applicano le disposizioni in materia di modalita' di deposito di  cui 
all'articolo 147.)) 

                           Art. 63-quater 
       (( (Verifica della ricevibilita' ed ammissibilita'). )) 

  ((1.  Verificato  l'avvenuto  pagamento  del  diritto  di  deposito 
dell'istanza, l'Ufficio  procede  all'esame  della  ricevibilita'  ed 
ammissibilita' dell'istanza ai sensi degli articoli 148, comma  1,  e 
184-bis del Codice. Se il pagamento del diritto di  deposito  risulta 
omesso o irregolare, l'Ufficio invita  il  richiedente  a  provvedere 
alla  regolarizzazione,  soggetta  a  diritto  di  mora  in  caso  di 
pagamento tardivo, entro il termine di due mesi.  Se  il  richiedente 
effettua o regolarizza il pagamento, l'Ufficio riconosce, quale  data 
di deposito dell'istanza di decadenza o nullita', la data in  cui  e' 
stata effettuata la regolarizzazione. Se il richiedente non ottempera 
entro il termine assegnato l'istanza si considera ritirata. 
  2. L'istanza e' irricevibile se: 
    a) l'istante o il suo rappresentante risultano non identificabili 
o non raggiungibili ai sensi dell'articolo 148, comma 1, del Codice; 
    b) non e' redatta compilando il modulo  predisposto  dall'Ufficio 
in lingua italiana e  in  tal  caso  non  e'  depositata  contestuale 
traduzione ai sensi dell'articolo 6. 
  3. L'istanza e' inammissibile se: 
    a) e' diretta contro una registrazione inesistente o non piu'  in 
corso di validita' alla data di presentazione dell'istanza; 
    b) non contiene l'identificazione del marchio  contestato  e  del 
suo titolare ai sensi dell'articolo 63-bis, comma 2; 

 
 
    c) non contiene o  fa  valere  motivi  di  decadenza  o  nullita' 
diversi da quelli previsti dall'articolo 184-bis, commi 2  e  3,  del 
Codice; 
    d)  e'  fondata  su  un  diritto   anteriore   e   non   contiene 
l'identificazione del diritto, ai sensi dell'articolo  63-bis,  comma 
3, o tale diritto non e' anteriore; 
    e) l'istante non e' legittimato ai sensi  dell'articolo  184-ter, 
comma 1, lettere b) e c), del Codice; 
    f) e' fondata sul mancato uso,  ai  sensi  dell'articolo  24  del 
Codice, di un marchio che, alla data dell'istanza, e'  registrato  da 
meno di cinque anni; 
    g)  e'  stata  depositata  da  un  mandatario  e  non  e'   stato 
contestualmente depositato l'atto di nomina, ai  sensi  dell'articolo 
201 del Codice; 
    h) e' omessa la firma dell'istante o del suo mandatario. 
  4. L'istanza e' altresi' inammissibile se  e'  rivolta  contro  una 
pluralita' di registrazioni o se fa valere contestualmente motivi  di 
decadenza e nullita' e, a seguito  della  richiesta  dell'Ufficio  di 
limitare l'oggetto dell'istanza entro il termine perentorio di trenta 
giorni dalla data di ricevimento della comunicazione,  l'istante  non 
accoglie l'invito.)) 

                          Art. 63-quinquies 
                  (( (Fase in contraddittorio). )) 

  ((1. L'Ufficio, dopo le verifiche di  cui  all'articolo  63-quater, 
comunica alle  parti  l'avvio  del  procedimento,  trasmettendo  loro 
l'istanza di decadenza o nullita' e  avvisandole  della  facolta'  di 
raggiungere un accordo di conciliazione entro il termine di due mesi, 
decorrente dalla data di comunicazione  di  avvio  del  procedimento, 
prorogabile piu' volte fino a un anno,  su  istanza  congiunta  delle 
parti. 
  2. In assenza di accordo entro il termine  previsto  dal  comma  1, 
l'Ufficio assegna al titolare del marchio contestato  un  termine  di 
sessanta  giorni  per  il  deposito   delle   proprie   deduzioni   e 
dell'eventuale  istanza  prevista  dall'articolo  184-quinquies   del 
Codice. 
  3. Decorso il termine assegnato ai sensi del comma 2: 
    a) se il titolare del marchio contestato presenta le deduzioni  e 
l'eventuale  richiesta  di  prova  d'uso,  l'Ufficio   le   trasmette 
all'istante, assegnando un termine di sessanta giorni per  replicare. 
Alla scadenza del termine concesso, l'Ufficio assegna al titolare del 
marchio ulteriore termine di sessanta giorni per controdeduzioni.  La 
richiesta di prova dell'uso del marchio anteriore e' sempre  soggetta 
alla verifica di ammissibilita' ai sensi dell'articolo  184-quinquies 
del Codice; 
    b) se il titolare del marchio non presenta  deduzioni,  l'Ufficio 
procede alla decisione.)) 

 
                           Art. 63-sexies 
                       (( (Fase di merito). )) 

  ((1. Al termine della fase istruttoria, le istanze  di  nullita'  o 
decadenza sono decise secondo il  criterio  cronologico  di  deposito 
dell'istanza. 
  2. L'Ufficio  puo'  disporre  in  ogni  fase  del  procedimento  la 
riunione dei procedimenti aventi ad oggetto lo stesso marchio. 
  3. Quando l'istanza di nullita'  si  fonda  su  una  pluralita'  di 
motivi di cui all'articolo 184-bis, comma 3,  del  Codice,  l'Ufficio 
esamina con priorita' quelli nell'ordine previsti  alle  lettere  a), 
c), se richiesto il trasferimento del marchio, e b).)) 

                           Art. 63-septies 
                        (( (Prova d'uso). )) 

  ((1. Nei procedimenti di decadenza per non uso del marchio ai sensi 
dell'articolo 24 del Codice, se il titolare  del  marchio  contestato 
non  fornisce  la  prova  dell'uso  entro   il   termine   assegnato, 
comprensivo di eventuali proroghe, l'Ufficio accoglie l'istanza. 
  2. Nei procedimenti per la  dichiarazione  di  nullita'  basati  su 
marchi anteriori, ai sensi dell'articolo 184-bis,  comma  3,  lettera 
b), del Codice, se l'istante non fornisce la prova dell'uso entro  il 
termine  assegnato,  comprensivo  di  eventuali  proroghe,  l'Ufficio 
respinge l'istanza ai sensi dell'articolo 184-quinquies, comma 3, del 
Codice. 
  3. Ai fini della prova dell'uso si applicano le disposizioni di cui 
all'articolo 53, comma 4.)) 

                           Art. 63-octies 
                        (( (Sospensione). )) 

  ((1. Oltre ai casi previsti all'articolo 184-septies del Codice, il 
procedimento di decadenza o nullita' e' sospeso nei seguenti casi: 
    a) durante il termine concesso alle parti  per  pervenire  ad  un 
accordo di conciliazione, ai sensi dell'articolo 63-quinquies,  comma 
1; 
    b) quando le parti ne fanno richiesta congiunta, in ogni fase del 
procedimento, fino ad un massimo di ventiquattro mesi; 
    c) su domanda del titolare  del  marchio  contestato,  quando  e' 
pendente,   dinanzi   all'Ufficio   europeo   per    la    proprieta' 
intellettuale, un procedimento di decadenza o di nullita' del marchio 
dell'Unione europea sul quale si  fonda  l'istanza,  fino  a  che  il 
relativo provvedimento diviene inoppugnabile; 
    d) nel caso di trasferimento del  marchio  anteriore  su  cui  si 
fonda l'istanza di  nullita',  fino  alla  scadenza  del  termine  di 
sessanta giorni assegnato dall'Ufficio al successore nel diritto  per 
fornire la prova del trasferimento; 

 
 
 
    e) in caso di morte o di perdita della  capacita'  di  agire  del 
titolare del marchio contestato o quando detto titolare e' sottoposto 
a procedura di liquidazione giudiziale o quando e'  emessa  nei  suoi 
confronti una sentenza dichiarativa dello stato di insolvenza; 
    f) in caso di morte del rappresentante del titolare  del  marchio 
contestato   o   in   caso   di   sopravvenuta   impossibilita'    di 
rappresentarlo. 
  2. Nel caso di cui al comma 1,  lettera  d),  se  il  titolare  non 
produce la prova del trasferimento, il procedimento prosegue  tra  le 
parti originarie. Se l'istante dichiara la  sopravvenuta  carenza  di 
legittimazione ad agire, l'Ufficio lo avvisa che, se l'istanza non e' 
ritirata entro trenta giorni, essa e' respinta ai sensi dell'articolo 
173, comma 7, del Codice. 
  3. Nel caso di cui al comma 1, lettere e)  ed  f),  i  termini  non 
ancora scaduti alla  data  in  cui  si  e'  verificata  la  causa  di 
sospensione ricominciano a decorrere  dalla  data  in  cui  l'Ufficio 
comunica la prosecuzione del procedimento. 
  4. Nel caso di cui al comma  1,  lettera  f),  il  procedimento  e' 
sospeso per il termine massimo di tre mesi decorsi  i  quali,  se  il 
rappresentante non e'  sostituito  o  non  e'  cessata  la  causa  di 
sospensione,   il   procedimento   prosegue   nei    confronti    del 
rappresentato. Se la nomina di un rappresentante e'  obbligatoria  ai 
sensi dell'articolo  147,  comma  3-bis,  del  Codice  in  quanto  il 
titolare non ha ne' il domicilio ne' la sede nello  Spazio  economico 
europeo,  l'Ufficio  informa  il  titolare  che  la  richiesta  sara' 
respinta ai sensi dell'articolo 173, comma 7, del Codice in  mancanza 
della nomina di un rappresentante entro tre mesi. Nel caso di marchio 
registrato, le comunicazioni sono  eseguite  ai  sensi  dell'articolo 
147, comma 3-quater, del Codice.)) 

                           Art. 63-nonies 
                     (( (Accesso agli atti). )) 

  ((1. Le modalita'  di  accesso  e  di  estrazione  di  copia  della 
documentazione  contenuta  nel  fascicolo  relativo  all'istanza   di 
decadenza o nullita' sono disciplinate dalle  disposizioni  contenute 
nell'articolo 33.)) 

                           Art. 63-decies 
                         (( (Decisione). )) 

  ((1. L'Ufficio italiano brevetti e marchi emette la decisione entro 
ventiquattro mesi  dalla  data  di  deposito  dell'istanza,  salvi  i 
periodi di sospensione. 
  2. Con la decisione, l'Ufficio italiano brevetti e marchi  provvede 
sulle spese  conformemente  all'articolo  184-quater,  comma  6,  ivi 
incluse, entro il limite di 600,00 euro, le spese  di  rappresentanza 
professionale. 

 
 
  3. La decisione e' comunicata alle parti del procedimento. 
  4. Le decisioni sulla nullita' e  decadenza  sono  pubbliche  e  si 
applica l'articolo 33.)) 

                          Art. 63-undecies 
                   (( (Estinzione e rinuncia). )) 

  ((1. Il procedimento di decadenza o nullita' si estingue  nei  casi 
previsti all'articolo 184-octies del Codice. 
  2. La rinuncia totale  o  parziale  a  un  marchio  oggetto  di  un 
procedimento di decadenza o nullita' e' trasmessa  dall'Ufficio  alla 
controparte  con  l'invito  a  comunicare   all'Ufficio   l'eventuale 
accettazione entro il termine di trenta giorni. 
  3. La comunicazione di accettazione  e'  annotata  nel  registro  e 
produce gli effetti del ritiro dell'istanza di decadenza o nullita'. 
  4.  Nel  procedimento  di  decadenza,  se  non  interviene   alcuna 
comunicazione ai sensi del comma 2, gli effetti dell'atto di rinuncia 
rimangono sospesi e il procedimento di decadenza prosegue. 
  5.  Nel  procedimento  di  nullita',  se  non   interviene   alcuna 
comunicazione ai sensi del comma 2 o se l'istante  non  manifesta  un 
interesse specifico alla prosecuzione del procedimento,  la  rinuncia 
e' annotata nel registro ed il procedimento di nullita'  si  estingue 
ai sensi dell'articolo 184-octies, comma 1, lettera g),  del  Codice, 
limitatamente ai prodotti  o  servizi  non  rinunciati,  in  caso  di 
rinuncia parziale.)) 

                          Art. 63-duodecies 
                          (( (Proroga). )) 

  ((1. Ai procedimenti di decadenza o nullita' si applica  l'articolo 
191 del Codice, mentre non si applica l'articolo 192 del Codice.)) 

                          Art. 63-terdecies 
                 (( (Correzioni ed integrazioni). )) 

  ((1. Fatto salvo il caso di errori materiali o evidenti,  non  sono 
ammesse  correzioni  ne'  integrazioni  all'istanza  di  nullita'   o 
decadenza o alla documentazione gia' depositata, eccetto il  caso  in 
cui sono presentate  entro  il  termine  fissato  per  il  rispettivo 
deposito.)) 

                               Art. 64 
(Esame di abilitazione per l'iscrizione alla Sezione Brevetti  ovvero 
                          Marchi dell'Albo) 
1. L'Esame di abilitazione ((di cui all'articolo 207 del Codice)) per 
l'iscrizione nella Sezione Brevetti consiste in: 
a) una  prova  pratica  scritta  di  redazione  di  un  brevetto  per 
invenzione o modello di utilita' e breve risposta scritta  ad  alcuni 
quesiti di legislazione brevettuale; 

 
 
 
b) una prova orale di teoria, relativa alle normative in  materia  di 
brevetti per invenzioni e per modelli di utilita', comprendente: 
1) nozioni di diritto pubblico e  privato  e  della  concorrenza,  di 
procedura civile, di chimica, o meccanica o elettricita'; 
2) diritto dei brevetti per invenzione e per modello  di  utilita'  e 
delle  relative  procedure  di  deposito,  concessione,  ricorso  ((e 
trasferimento)); 
3) diritto ((dell'Unione Europea)) ed internazionale  in  materia  di 
proprieta' industriale; 
4)  elementi  di  diritto  comparato   in   materia   di   proprieta' 
industriale; 
5) conoscenza a livello professionale di almeno una lingua scelta fra 
l'inglese, il tedesco o il francese. 
2. L'Esame di abilitazione ((di cui all'articolo 207 del Codice)) per 
l'iscrizione nella Sezione Marchi consiste in: 
a) una prova scritta di teoria e  pratica  relativa  ai  requisiti  e 
criteri di  registrabilita'  dei  marchi,  alla  classificazione  dei 
prodotti e servizi, al deposito e prosecuzione delle domande,  ((alle 
norme sul trasferimento,)) all'interpretazione delle norme  di  legge 
in materia di marchi; 
b) una prova orale sulle seguenti materie: 
1) nozioni di diritto pubblico e privato  e  di  procedura  civile  e 
della concorrenza; 
2)  diritto  dei  marchi,  degli  altri  segni  distintivi  e   delle 
denominazioni d'origine o indicazioni di provenienza ((, dei  disegni 
e modelli)) e delle  relative  procedure  di  deposito,  concessione, 
ricorso; 
3) diritto ((dell'Unione Europea)) ed internazionale  in  materia  di 
proprieta' industriale; 
4)  elementi  di  diritto  comparato   in   materia   di   proprieta' 
industriale; 
5) conoscenza a livello professionale di almeno una lingua scelta fra 
l'inglese e il francese. 

                               Art. 65 
 (Convocazione e svolgimento dell'assemblea degli iscritti all'Albo) 
1. L'assemblea ((di cui all'articolo 212 del  Codice))  e'  convocata 
dal Presidente del Consiglio dell'Ordine mediante  avviso  contenente 
l'indicazione del  giorno,  dell'ora  e  del  luogo  dell'adunanza  e 
l'elenco delle materie da trattare. L'avviso  e'  spedito  per  posta 
raccomandata o con altri mezzi quali telefax,  posta  elettronica,  o 
altri che potranno essere introdotti in futuro, i quali  garantiscano 
la  prova  dell'avvenuto  ricevimento  almeno   otto   giorni   prima 
dell'assemblea. 
2. L'assemblea e' presieduta dal Presidente del Consiglio dell'Ordine 
o,  in  sua  assenza  dal  Vice-Presidente,   o,   in   mancanza   di 
quest'ultimo, dall'iscritto all'Ordine piu' anziano per iscrizione e, 
a parita' di iscrizione, piu' anziano di eta' fra gli intervenuti. Il 

presidente dell'assemblea nomina il segretario-verbalizzante. 

                               Art. 66 
                    (Svolgimento delle votazioni) 
1. Il Consiglio dell'Ordine provvede ad inviare,  insieme  all'avviso 
di convocazione dell'assemblea, a ciascuno degli iscritti  la  scheda 
elettorale, una busta anonima per l'inserimento della  scheda  e  una 
seconda busta predisposta nominativamente e con timbro  e  firma  del 
Consiglio. Tale ultima busta, contenente la busta anonima, e' firmata 
dal votante e fatta pervenire  chiusa  al  presidente  dell'assemblea 
all'uopo convocata. 
(( 1-bis. «L'atto di convocazione dell'assemblea che reca  all'ordine 
del giorno la votazione  per  l'elezione  dei  membri  del  Consiglio 
dell'Ordine e'  inviato  con  i  mezzi  di  cui  al  secondo  periodo 
dell'articolo 65, comma 1.)) 
2. Il presidente dell'assemblea verifica e fa constatare l'integrita' 
di ciascuna busta predisposta dal Consiglio, ne estrae la  busta  con 
la scheda e la depone nell'urna. 
3.  Decorse  due  ore  dall'inizio  delle  operazioni  di  voto,   il 
presidente, dopo aver ammesso a  votare  gli  elettori  che  in  quel 
momento sono presenti nella sala,  dichiara  chiusa  la  votazione  e 
procede,  anche  attraverso  un  suo  delegato,  pubblicamente   alle 
operazioni di apertura delle buste e di scrutinio, assistito  da  due 
scrutatori da lui scelti  prima  della  votazione  fra  gli  elettori 
presenti. 
((4. Compiuto lo scrutinio, il presidente dichiara  ufficialmente  il 
risultato e proclama gli eletti, dandone immediata  comunicazione  al 
Ministero  dello  sviluppo  economico,  al   direttore   dell'Ufficio 
italiano brevetti e marchi ed al  presidente  della  commissione  dei 
ricorsi, nonche' al Ministero della giustizia.)) 
((4-bis. La procedura di votazione, in alternativa a quanto  previsto 
ai  commi  precedenti,  puo'  avvenire,  previa   deliberazione   del 
Consiglio dell'Ordine, tramite un sistema di trasmissione elettronica 
del voto che deve garantire l'anonimato dei votanti e  la  segretezza 
del voto espresso fino al  momento  fissato  per  la  chiusura  delle 
operazioni  di  voto.  Dopo  la  chiusura  di  tali  operazioni,   su 
indicazione del presidente, e' attivato l'accesso ai voti  attribuiti 
a ciascun nominativo che, fermo l'anonimato sui  votanti,  sono  resi 
noti ai partecipanti. Il presidente proclama  quindi  gli  eletti  ed 
effettua la comunicazione di cui al comma 4.)) 
5. Il verbale delle operazioni elettorali, le schede ((o, nel caso di 
voto elettronico, l'archivio elettronico relativo alle votazioni,)) e 
il  verbale  dello  scrutinio  sono  inviati  al  ((Ministero   della 
giustizia)),   il   quale,   entro   trenta   giorni    dall'avvenuta 
comunicazione, ordina la rinnovazione delle operazioni se accerta che 
esse si sono svolte  senza  l'osservanza  delle  norme  contenute  in 
questo  articolo  o  nell'articolo  213  del  Codice   o,   comunque, 
illegittimamente. 

                               Art. 66 
            (( (Iscrizione all'albo dei tirocinanti). )) 

  ((  1.  La  data  d'iscrizione  all'albo  dei  tirocinanti  di  cui 
all'articolo 217, comma 1, lettera p-bis), del Codice,  fa  fede  per 
quanto riguarda la data di inizio del tirocinio di  cui  all'articolo 
207, comma 2, lettera b), del Codice. 
  2. L'iscrizione avviene su domanda  dell'interessato  controfirmata 
da chi, nell'ambito di societa', uffici o  servizi  specializzati  di 
cui all'articolo 205, comma 1, del Codice, avalla la domanda. 
  3. Il Consiglio dell'Ordine adotta le iniziative piu' opportune per 
l'organizzazione e la gestione dell'albo dei tirocinanti.)) 

                               Art. 67 
                            (Convenzioni) 
1.  In  attuazione di quanto previsto dall'articolo 223, comma 4, del 
decreto  legislativo  10  febbraio  2005,  n.  30, l'Ufficio italiano 
brevetti e marchi e' autorizzato a stipulare apposite convenzioni con 
Poste  Italiane  S.p.a. al fine di mettere a disposizione dell'utenza 
sistemi  che permettano anche in via telematica pagamenti individuali 
o  massivi  dei  diritti  e  di ottenere tempestivamente i rendiconti 
relativi a tali pagamenti e nel formato utile alla loro gestione.

                               Art. 68 
                            (Abrogazioni) 
1.  Il  decreto del Ministro dello sviluppo economico 3 ottobre 2007, 
pubblicato  nella  Gazzetta  Ufficiale  26  ottobre  2007, n. 250, e' 
sostituito dagli articoli 24, 37, 39 e 67 del presente regolamento. 
2.  Il presente decreto entra in vigore il giorno successivo a quello 
della  sua  pubblicazione  nella  Gazzetta Ufficiale della Repubblica 
italiana. 
Il  presente  decreto, munito del sigillo dello Stato, sara' inserito 
nella  Raccolta  ufficiale  degli  atti  normativi  della  Repubblica 
italiana. E' fatto obbligo a chiunque spetti di osservarlo e di farlo 
osservare. 
   Roma, 13 gennaio 2010 
                                                Il Ministro : Scajola 
Visto, il Guardasigilli: Alfano 

Registrato alla Corte dei conti il 23 febbraio 2010 
Ufficio  di  controllo  atti  Ministeri  delle  attivita' produttive, 
   registro n. 1, foglio n. 100

 
 
