DECRETO LEGISLATIVO 2 gennaio 2018 , n. 1 (Raccolta 2018) 1

Codice della protezione civile. (18G00011)

Vigente al : 4-2-2023

Finalita', attivita' e composizione del Servizio nazionale della protezione civile 

Capo I 

                   IL PRESIDENTE DELLA REPUBBLICA 

  Visto l'articolo 76 e 87 della Costituzione; 
  Visto l'articolo 117, terzo comma, della Costituzione; 
  Vista la legge 16 marzo 2017, n. 30, recante «Delega al Governo per 
il riordino delle disposizioni  legislative  in  materia  di  sistema 
nazionale della protezione civile» che delega il Governo ad adottare, 
entro nove mesi dalla data di entrata in vigore della presente legge, 
uno  o  piu'   decreti   legislativi   di   ricognizione,   riordino, 
coordinamento, modifica e integrazione delle disposizioni legislative 
vigenti che  disciplinano  il  Servizio  nazionale  della  protezione 
civile  e  le  relative  funzioni,  in  base  ai  principi  di  leale 
collaborazione e di sussidiarieta' e  nel  rispetto  dei  principi  e 
delle  norme  della  Costituzione  e   dell'ordinamento   dell'Unione 

 
 
 
 
 
 
 
 
 
 
europea; 
  Vista la preliminare  deliberazione  del  Consiglio  dei  ministri, 
adottata nella riunione del 10 novembre 2017; 
  Acquisita l'intesa in sede di Conferenza  unificata,  nella  seduta 
del 14 dicembre 2017; 
  Udito il parere del  Consiglio  di  Stato  espresso  dalla  Sezione 
consultiva per gli atti normativi nell'adunanza del 19 dicembre  2017 
e, in considerazione  dell'osservazione  formulata  sull'articolo  9, 
comma 1, lettera b), ritenuto di sostituire le parole «d'intesa»  con 
le parole «in raccordo», restando, comunque, inalterato il  contenuto 
della disposizione medesima; 
  Acquisiti i pareri delle Commissioni  parlamentari  competenti  per 
materia e per i profili finanziari della Camera dei  deputati  e  del 
Senato della Repubblica; 
  Vista la deliberazione del Consiglio dei ministri,  adottata  nella 
riunione del 29 dicembre 2017; 
  Sulla proposta  del  Presidente  del  Consiglio  dei  ministri,  di 
concerto con i Ministri  dell'interno,  della  difesa,  degli  affari 
esteri e  della  cooperazione  internazionale,  del  lavoro  e  delle 
politiche sociali, dell'ambiente e della tutela del territorio e  del 
mare, dell'economia e delle  finanze,  dei  beni  e  delle  attivita' 
culturali e del turismo, delle infrastrutture e dei trasporti; 

                                Emana 
                  il seguente decreto legislativo: 

                               Art. 1 

Definizione e  finalita'  del  Servizio  nazionale  della  protezione 
  civile (Articolo 1-bis, comma 1, legge 225/1992) 

  1. Il  Servizio  nazionale  della  protezione  civile,  di  seguito 
Servizio nazionale, definito di pubblica utilita', e' il sistema  che 
esercita la funzione di  protezione  civile  costituita  dall'insieme 
delle  competenze  e  delle  attivita'  volte  a  tutelare  la  vita, 
l'integrita'  fisica,  i  beni,  gli  insediamenti,  gli  animali   e 
l'ambiente dai danni o dal pericolo  di  danni  derivanti  da  eventi 
calamitosi di origine naturale o derivanti dall'attivita' dell'uomo. 
  2. Il Servizio nazionale concorre al perseguimento delle  finalita' 
previste dalla normativa dell'Unione europea in materia di protezione 
civile. 
  3.  Le  norme   del   presente   decreto   costituiscono   principi 
fondamentali in materia di protezione civile ai  fini  dell'esercizio 
della potesta' legislativa concorrente. 
  4. Le disposizioni del presente decreto  si  applicano  anche  alle 
Regioni a statuto speciale e alle Province autonome di  Trento  e  di 
Bolzano, compatibilmente con i rispettivi statuti di autonomia  e  le 
relative norme di attuazione. Sono fatte salve, altresi', le forme  e 

 
 
 
 
condizioni particolari di autonomia attribuite ai sensi dell'articolo 
116, comma 3, della Costituzione. 

                               Art. 2 

Attivita' di protezione civile (Articoli 3, 3-bis, commi 1 e 2, e  5, 
  commi 2 e  4-quinquies,  legge  225/1992;  Articolo  93,  comma  1, 
  lettera g), decreto legislativo 112/1998; Articolo 5, comma  4-ter, 
  decreto-legge 343/2001, conv. legge 401/2001) 

  1.  Sono  attivita'  di  protezione  civile   quelle   volte   alla 
previsione, prevenzione e mitigazione dei rischi, alla gestione delle 
emergenze e al loro superamento. 
  2. La previsione  consiste  nell'insieme  delle  attivita',  svolte 
anche con il concorso di soggetti dotati di  competenza  scientifica, 
tecnica e amministrativa, dirette all'identificazione e allo  studio, 
anche dinamico, degli scenari di rischio possibili, per  le  esigenze 
di  allertamento  del  Servizio  nazionale,  ove  possibile,   e   di 
pianificazione di protezione civile. 
  3. La prevenzione consiste nell'insieme delle attivita'  di  natura 
strutturale e non  strutturale,  svolte  anche  in  forma  integrata, 
dirette a evitare o a ridurre  la  possibilita'  che  si  verifichino 
danni  conseguenti  a  eventi  calamitosi  anche  sulla  base   delle 
conoscenze acquisite per effetto delle attivita' di previsione. 
  4. Sono attivita' di  prevenzione  non  strutturale  di  protezione 
civile quelle concernenti: 
    a) l'allertamento del Servizio nazionale, articolato in attivita' 
di preannuncio in termini probabilistici, ove possibile e sulla  base 
delle conoscenze disponibili, di monitoraggio e  di  sorveglianza  in 
tempo reale degli eventi e della conseguente evoluzione degli scenari 
di rischio; 
    b) la pianificazione  di  protezione  civile,  come  disciplinata 
dall'articolo 18; 
    c)  la  formazione  e  l'acquisizione  di  ulteriori   competenze 
professionali degli operatori del Servizio nazionale; 
    d) l'applicazione e l'aggiornamento della  normativa  tecnica  di 
interesse; 
    e)  la  diffusione  della  conoscenza  e  della   cultura   della 
protezione civile, anche  con  il  coinvolgimento  delle  istituzioni 
scolastiche, allo scopo di promuovere la resilienza delle comunita' e 
l'adozione di comportamenti consapevoli e misure di autoprotezione da 
parte dei cittadini; 
    f) l'informazione alla popolazione sugli scenari di rischio e  le 
relative norme  di  comportamento  nonche'  sulla  pianificazione  di 
protezione civile; 
    g) la promozione e l'organizzazione  di  esercitazioni  ed  altre 
attivita' addestrative e formative, anche con il coinvolgimento delle 
comunita', sul territorio nazionale al fine di promuovere l'esercizio 

 
 
integrato e partecipato della funzione di protezione civile  ((,  che 
possono prevedere scambi di personale delle componenti territoriali e 
centrali per fini di aggiornamento, formazione e  qualificazione  del 
personale addetto ai servizi di protezione civile)); 
    h) le attivita' di cui al presente comma  svolte  all'estero,  in 
via  bilaterale,  o  nel  quadro  della  partecipazione   dell'Italia 
all'Unione europea e ad organizzazioni  internazionali,  al  fine  di 
promuovere l'esercizio integrato  e  partecipato  della  funzione  di 
protezione civile; 
    i)  le  attivita'  volte  ad  assicurare  il  raccordo   tra   la 
pianificazione di protezione civile e la pianificazione  territoriale 
e le procedure amministrative di  gestione  del  territorio  per  gli 
aspetti di competenza delle diverse componenti. 
  5. Sono attivita' di prevenzione strutturale di  protezione  civile 
quelle concernenti: 
    a) la partecipazione all'elaborazione delle  linee  di  indirizzo 
nazionali  e  regionali  per  la  definizione  delle   politiche   di 
prevenzione  strutturale  dei  rischi  naturali  o  derivanti   dalle 
attivita' dell'uomo e per la loro attuazione; 
    b)  la  partecipazione  alla  programmazione   degli   interventi 
finalizzati  alla  mitigazione  dei  rischi  naturali   o   derivanti 
dall'attivita' dell'uomo e alla relativa attuazione; 
    c) l'esecuzione di  interventi  strutturali  di  mitigazione  del 
rischio in occasione  di  eventi  calamitosi,  in  coerenza  con  gli 
strumenti di programmazione e pianificazione esistenti; 
    d)  le  azioni  integrate  di  prevenzione  strutturale   e   non 
strutturale per finalita' di protezione civile  di  cui  all'articolo 
22. 
  6. La gestione dell'emergenza consiste  nell'insieme,  integrato  e 
coordinato, delle misure e degli interventi diretti ad assicurare  il 
soccorso  e  l'assistenza  alle  popolazioni  colpite  dagli   eventi 
calamitosi e agli animali e la riduzione del relativo impatto,  anche 
mediante la realizzazione di interventi indifferibili e urgenti ed il 
ricorso  a  procedure  semplificate,  e  la  relativa  attivita'   di 
informazione alla popolazione. 
  7.   Il   superamento   dell'emergenza   consiste   nell'attuazione 
coordinata delle misure volte a rimuovere gli ostacoli  alla  ripresa 
delle normali condizioni di vita e  di  lavoro,  per  ripristinare  i 
servizi essenziali e  per  ridurre  il  rischio  residuo  nelle  aree 
colpite dagli eventi calamitosi,  oltre  che  alla  ricognizione  dei 
fabbisogni per il ripristino delle strutture e  delle  infrastrutture 
pubbliche e private  danneggiate,  nonche'  dei  danni  subiti  dalle 
attivita'   economiche   e   produttive,   dai   beni   culturali   e 
((paesaggistici, dalle strutture e dalle infrastrutture  pubbliche  e 
private e)) dal patrimonio edilizio e all'avvio dell'attuazione delle 
conseguenti prime misure per fronteggiarli. 

                               Art. 3 

Servizio nazionale della protezione civile (Articolo 1-bis, commi 2 e 
  3, legge 225/1992; Articolo 5, commi 1 e 2, decreto-legge 343/2001, 
  conv. legge 401/2001; Articolo 14, commi 27  e  ss.,  decreto-legge 
  78/2010, conv. legge 122/2010) 

  1. Fanno parte del Servizio nazionale le  autorita'  di  protezione 
civile che, secondo il principio di sussidiarieta',  differenziazione 
e   adeguatezza,    garantiscono    l'unitarieta'    dell'ordinamento 
esercitando,  in  relazione  ai  rispettivi  ambiti  di  governo,  le 
funzioni di indirizzo politico in materia di protezione civile e  che 
sono: 
    a) il Presidente del  Consiglio  dei  ministri,  in  qualita'  di 
autorita' nazionale di protezione civile e titolare  delle  politiche 
in materia; 
    b) i Presidenti delle Regioni e delle Province autonome di Trento 
e di Bolzano, in qualita' di  autorita'  territoriali  di  protezione 
civile e in base alla potesta' legislativa attribuita,  limitatamente 
alle  articolazioni  appartenenti  o  dipendenti   dalle   rispettive 
amministrazioni; 
    c) i Sindaci e i Sindaci metropolitani, in qualita' di  autorita' 
territoriali di protezione civile  limitatamente  alle  articolazioni 
appartenenti o dipendenti dalle rispettive amministrazioni. 
  2. Il Servizio  nazionale  si  articola  in  componenti,  strutture 
operative nazionali e regionali nonche' soggetti concorrenti  di  cui 
all'articolo 13, comma 2. In coerenza con i rispettivi ordinamenti  e 
nell'ambito di quanto stabilito dal  presente  decreto,  operano  con 
riferimento agli ambiti di governo delle rispettive autorita' di  cui 
al comma 1: 
    a) il Dipartimento della protezione civile, di cui si  avvale  il 
Presidente del Consiglio dei ministri nell'esercizio  della  funzione 
di indirizzo e coordinamento del Servizio nazionale e per  assicurare 
l'unitaria rappresentanza nazionale presso  l'Unione  europea  e  gli 
organismi internazionali  in  materia  di  protezione  civile,  ferme 
restando le competenze del Ministero  degli  affari  esteri  e  della 
cooperazione  internazionale,  nonche'   le   Prefetture   -   Uffici 
Territoriali di Governo; 
    b) Le Regioni titolari della potesta' legislativa concorrente  in 
materia di protezione civile e le Province autonome di  Trento  e  di 
Bolzano titolari della potesta' legislativa esclusiva  nelle  materie 
previste dallo statuto speciale e dalle relative norme di attuazione; 
    c) i Comuni, anche in forma aggregata, le citta' metropolitane  e 
le province in qualita' di enti di area vasta di  cui  alla  legge  7 
aprile  2014,  n.  56,  secondo  le   modalita'   organizzative   ivi 
disciplinate. 
  3.  L'articolazione  di  base  dell'esercizio  della  funzione   di 
protezione civile a livello territoriale e'  organizzata  nell'ambito 
della pianificazione di cui all'articolo 18, che,  nel  rispetto  dei 

 
 
principi di sussidiarieta', differenziazione e adeguatezza, definisce 
gli ambiti territoriali e organizzativi  ottimali  individuati  dalle 
Regioni,  sulla  base  dei  criteri   generali   fissati   ai   sensi 
dell'articolo 18, ((comma 4,)) e costituiti da uno o piu' comuni, per 
assicurare   l'effettivo   svolgimento   delle   attivita'   di   cui 
all'articolo 2, anche in deroga alle previsioni di  cui  all'articolo 
14, commi 27 e seguenti, del decreto-legge 31  maggio  2010,  n.  78, 
convertito, con modificazioni, dalla legge 30 luglio 2010, n. 122,  e 
successive modificazioni. 

                               Art. 4 

Componenti del Servizio nazionale della protezione  civile  (Articoli 
  1-bis, comma 3, e 6 legge 225/1992) 

  1. Lo Stato, le Regioni e le  Province  autonome  di  Trento  e  di 
Bolzano e gli enti locali sono componenti del  Servizio  nazionale  e 
provvedono all'attuazione delle  attivita'  di  cui  all'articolo  2, 
secondo i rispettivi ordinamenti e competenze. 
  2.  Le  componenti  del  Servizio   nazionale   possono   stipulare 
convenzioni con le strutture operative e i  soggetti  concorrenti  di 
cui all'articolo 13, comma 2 o con altri soggetti pubblici. 
  3. Le componenti del Servizio nazionale che detengono o  gestiscono 
informazioni utili per le finalita' del presente decreto, sono tenute 
ad assicurarne la circolazione e diffusione nell'ambito del  Servizio 
stesso,  nel  rispetto  delle  vigenti  disposizioni  in  materia  di 
trasparenza e di protezione dei dati personali, ove  non  coperte  da 
segreto di Stato, ovvero non attinenti all'ordine  e  alla  sicurezza 
pubblica nonche' alla prevenzione e repressione di reati. 

                               Art. 5 

Attribuzioni del Presidente  del  Consiglio  dei  ministri  (Articolo 
  1-bis,  comma  2, legge   225/1992;   Articolo   5,   commi   1   e 
  2, decreto-legge 343/2001, conv. legge 401/2001) 

  1. Il Presidente del Consiglio dei ministri, per  il  conseguimento 
delle finalita' del Servizio nazionale, detiene i poteri di ordinanza 
in materia di protezione civile, che puo' esercitare, salvo  che  sia 
diversamente stabilito con la deliberazione di cui  all'articolo  24, 
per il tramite del Capo del Dipartimento della protezione  civile,  e 
determina le politiche di protezione civile per la  promozione  e  il 
coordinamento delle  attivita'  delle  amministrazioni  dello  Stato, 
centrali e periferiche, delle regioni,  delle  citta'  metropolitane, 
delle  province,  dei  comuni,  degli  enti  pubblici   nazionali   e 
territoriali e di ogni altra istituzione e organizzazione pubblica  o 
privata presente sul territorio nazionale. 
  2. Il Presidente del  Consiglio  dei  ministri,  con  direttive  da 

 
 
 
 
adottarsi ai sensi dell'articolo 15, predispone gli indirizzi per  lo 
svolgimento, in  forma  coordinata,  delle  attivita'  di  protezione 
civile di cui all'articolo 2, al fine  di  assicurarne  l'unitarieta' 
nel rispetto delle peculiarita' dei territori. 
  3. Il Governo riferisce annualmente al Parlamento  sulle  attivita' 
di protezione civile nonche' sull'utilizzo del Fondo nazionale per la 
protezione civile, del Fondo regionale di  protezione  civile  e  del 
Fondo per le emergenze nazionali di cui al Capo VI. 

                               Art. 6 

Attribuzioni  delle  autorita'  territoriali  di  protezione   civile 
  (Articolo 1-bis, comma 2, legge  225/1992;  Articolo  5,  comma  5, 
  decreto-legge 343/2001, conv. legge 401/2001) 

  1. Nel rispetto delle direttive adottate ai sensi dell'articolo  15 
e di quanto previsto dalla  legislazione  regionale,  i  Sindaci,  in 
conformita' di quanto previsto  dal  decreto  legislativo  18  agosto 
2000, n. 267, i Sindaci metropolitani e i Presidenti  delle  Regioni, 
in  qualita'  di  autorita'  territoriali   di   protezione   civile, 
esercitano le funzioni di vigilanza  sullo  svolgimento  integrato  e 
coordinato  delle  medesime  attivita'  da  parte   delle   strutture 
afferenti alle rispettive amministrazioni. Le autorita'  territoriali 
di protezione civile sono responsabili, con riferimento  agli  ambiti 
di governo e alle funzioni di competenza e nel rispetto delle vigenti 
normative in materia: 
    a) del  recepimento  degli  indirizzi  nazionali  in  materia  di 
protezione civile; 
    b) della promozione, dell'attuazione e  del  coordinamento  delle 
attivita'  di  cui  all'articolo   2   esercitate   dalle   strutture 
organizzative di propria competenza; 
    c) della destinazione delle risorse finanziarie finalizzate  allo 
svolgimento delle attivita' di protezione civile, in coerenza con  le 
esigenze  di  effettivita'  delle  funzioni   da   esercitare,   come 
disciplinate nella pianificazione di cui all'articolo 18; 
    d)  dell'articolazione  delle  strutture  organizzative  preposte 
all'esercizio  delle  funzioni  di  protezione  civile  ((di  propria 
competenza))  e  dell'attribuzione,  alle  medesime   strutture,   di 
personale adeguato e munito di specifiche professionalita', anche con 
riferimento alle attivita' di presidio delle  sale  operative,  della 
rete dei centri funzionali nonche' allo svolgimento  delle  attivita' 
dei presidi territoriali; 
    e) della disciplina di procedure e  modalita'  di  organizzazione 
dell'azione amministrativa delle strutture  e  degli  enti  afferenti 
alle rispettive amministrazioni, peculiari e semplificate al fine  di 
assicurarne la prontezza operativa e di risposta in  occasione  o  in 
vista degli eventi di cui ((all'articolo 7)). 

 
 
Capo II 

Organizzazione del Servizio nazionale della protezione civile 

Sezione I 

Eventi di protezione civile 

                               Art. 7 

Tipologia degli eventi emergenziali di  protezione  civile  (Articolo 
  2, legge 225/1992) 

  1. Ai fini dello svolgimento delle attivita' di cui all'articolo 2, 
gli eventi emergenziali di protezione civile si distinguono in: 
    a) emergenze connesse con eventi calamitosi di origine naturale o 
derivanti dall'attivita' dell'uomo che  possono  essere  fronteggiati 
mediante interventi attuabili, dai  singoli  enti  e  amministrazioni 
competenti in via ordinaria; 
    b) emergenze connesse con eventi calamitosi di origine naturale o 
derivanti dall'attivita' dell'uomo che per loro natura  o  estensione 
comportano l'intervento coordinato di piu' enti o amministrazioni,  e 
debbono essere  fronteggiati  con  mezzi  e  poteri  straordinari  da 
impiegare  durante  limitati  e   predefiniti   periodi   di   tempo, 
disciplinati dalle Regioni e dalle Province autonome di Trento  e  di 
Bolzano nell'esercizio della rispettiva potesta' legislativa; 
    c) emergenze di rilievo nazionale connesse con eventi  calamitosi 
di origine naturale  o  derivanti  dall'attivita'  dell'uomo  che  in 
ragione della loro intensita' o estensione debbono, con  immediatezza 
d'intervento, essere fronteggiate con mezzi e poteri straordinari  da 
impiegare durante limitati e predefiniti periodi di  tempo  ai  sensi 
dell'articolo 24. 

 
 
 
 
 
 
 
 
 
 
 
Sezione II 

Organizzazione del Servizio nazionale della protezione civile 

                               Art. 8 

Funzioni del Dipartimento della protezione  civile  della  Presidenza 
  del  Consiglio  dei  ministri  (Articolo  1-bis,  comma  3,   legge 
  225/1992; Articolo 107 decreto legislativo  112/1998;  Articolo  5, 
  comma  4,  4-ter,  5  e  6,  decreto-legge  343/2001,  conv.  legge 
  401/2001; Articolo 4, comma 2, decreto-legge 90/2005,  conv.  legge 
  152/2005) 

  1.  Il  Presidente  del  Consiglio  dei  ministri,  si  avvale  del 
Dipartimento della protezione civile della Presidenza  del  Consiglio 
dei  ministri,  per  lo  svolgimento  dei   seguenti   compiti   che, 
nell'ambito delle attivita' di  cui  all'articolo  2,  hanno  rilievo 
nazionale: 
    a) l'indirizzo, la promozione e il coordinamento delle  attivita' 
delle amministrazioni dello  Stato,  centrali  e  periferiche,  delle 
regioni, dei comuni e delle  relative  forme  di  aggregazione  o  di 
esercizio aggregato di funzioni, delle  citta'  metropolitane,  delle 
province in qualita' di enti di area vasta di cui alla legge 7 aprile 
2014, n. 56, secondo le  modalita'  organizzative  ivi  disciplinate, 
degli  enti  pubblici  nazionali  e  territoriali  e  di  ogni  altra 
istituzione  ed  organizzazione  pubblica  o  privata  presente   sul 
territorio nazionale in materia di protezione civile, anche  mediante 
l'attivazione di un osservatorio sulle buone pratiche nelle attivita' 
di protezione civile; 
    b) l'elaborazione dei  provvedimenti  finalizzati  alla  gestione 
delle situazioni di emergenza di  rilievo  nazionale  previste  o  in 
atto; 
    c)  l'elaborazione  delle  proposte  delle   direttive   di   cui 
all'articolo 15; 
    d) l'elaborazione e il coordinamento  dell'attuazione  dei  piani 
nazionali riferiti  a  specifici  scenari  di  rischio  di  rilevanza 
nazionale e  dei  programmi  nazionali  di  soccorso,  contenenti  il 
modello di intervento per l'organizzazione della  risposta  operativa 

 
 
 
 
 
 
 
in caso o in vista di eventi calamitosi di rilievo nazionale; 
    e) il coordinamento dell'intervento del  Servizio  nazionale,  al 
verificarsi di emergenze  di  rilievo  nazionale,  sulla  base  delle 
informazioni acquisite  tramite  una  sala  operativa  nazionale  ((e 
interforze operante con  continuita'  presso  il  Dipartimento  della 
protezione civile della Presidenza del Consiglio dei ministri)), allo 
scopo di assicurare  l'assistenza  e  il  soccorso  alle  popolazioni 
colpite, effettuati in concorso con le Regioni e Province autonome di 
Trento e di Bolzano interessate e,  da  queste,  in  raccordo  con  i 
Prefetti ((. Detto coordinamento e' garantito,  in  raccordo  con  le 
Amministrazioni interessate anche ai fini dell'impiego sul territorio 
di personale degli enti e delle  strutture  di  cui  all'articolo  4, 
comma 1, fatte salve le competenze delle Province autonome di  Trento 
e Bolzano, nel limite previsto a  legislazione  vigente  nei  bilanci 
delle Amministrazioni coinvolte e, nel caso  di  dichiarazione  dello 
stato di emergenza nazionale di cui all'articolo 24, nel limite delle 
risorse stanziate con delibera del Consiglio dei ministri)); 
    f) gli indirizzi generali  per  le  attivita'  di  formazione  in 
materia di protezione  civile,  in  raccordo  con  le  Regioni  e  le 
Province autonome di Trento e di Bolzano; 
    g) la promozione di  studi  e  ricerche  sulla  previsione  e  la 
prevenzione dei rischi naturali o connessi con l'attivita' dell'uomo; 
    h) ((la programmazione e lo svolgimento)), per verificare i piani 
nazionali, di esercitazioni di protezione civile, di  intesa  con  le 
regioni e gli enti locali interessati; 
    i) la definizione dei criteri generali per l'individuazione delle 
zone sismiche e la partecipazione al processo di  elaborazione  delle 
norme  tecniche  per  le  costruzioni  nelle  medesime  zone  di  cui 
all'articolo 93, comma 1, lettera g) del decreto legislativo 31 marzo 
1998, n. 112; 
    l) il coordinamento della partecipazione del  Servizio  nazionale 
alle politiche di protezione civile dell'Unione europea  in  qualita' 
di autorita' competente ai sensi dell'articolo 29 della decisione  n. 
1313/2013/UE del Parlamento Europeo e del Consiglio del  17  dicembre 
2013, ed il coordinamento ((delle operazioni)) del Servizio nazionale 
in occasione di emergenze all'estero, in via bilaterale o nel  quadro 
dell'azione dell'Unione europea e degli organismi internazionali, per 
assicurare l'assistenza e il soccorso alle popolazioni  colpite,  con 
le modalita' di cui all'articolo 29 e ferme restando le competenze in 
materia del  Ministero  degli  affari  esteri  e  della  cooperazione 
internazionale e  dell'Agenzia  italiana  per  la  cooperazione  allo 
sviluppo; 
    m) la formulazione delle richieste di  assistenza  internazionale 
all'Unione europea o  alla  comunita'  internazionale  per  integrare 
l'intervento del Servizio nazionale; 
    n)  il  coordinamento  del  supporto  in  qualita'   di   nazione 
ospitante, conformemente alla decisione n. 1313/2013/UE. 
  2.   Il   Dipartimento   della    protezione    civile    partecipa 

all'elaborazione  delle  linee  di   indirizzo   nazionali   per   la 
definizione delle politiche di  prevenzione  strutturale  dei  rischi 
naturali  o  derivanti  dalle  attivita'  dell'uomo  e  per  la  loro 
attuazione. A tal  fine  la  rappresentanza  del  Dipartimento  della 
protezione  civile  e'  integrata  nelle  commissioni,  comitati   od 
organismi competenti, comunque denominati, di rilevanza  nazionale  e 
deputati alla programmazione, all'indirizzo  e  al  coordinamento  di 
tali attivita', sulla base di provvedimenti da adottarsi a cura delle 
autorita' competenti entro 90 giorni dalla data di entrata in  vigore 
del presente decreto. Il Dipartimento della protezione civile esprime 
pareri e proposte sugli atti e  i  documenti  prodotti,  in  materia, 
dalle Amministrazioni preposte, ove previsto  o  su  richiesta  della 
medesima Amministrazione. 

                               Art. 9 

Funzioni  del  Prefetto  nell'ambito  del  Servizio  nazionale  della 
  protezione civile (Articoli 6 e 14,  legge  225/1992;  Articolo  1, 
  comma 1, lettera d), punto 1), decreto-legge 59/2012,  conv.  legge 
  100/2012) 

  1. In occasione degli eventi emergenziali di  cui  all'articolo  7, 
comma 1, lettere b) e c), ovvero nella loro imminenza o nel  caso  in 
cui il verificarsi di tali eventi sia preannunciato con le  modalita' 
di cui all'articolo 2, comma 4, lettera a), il Prefetto,  nel  limite 
della propria competenza territoriale: 
    a) assicura un costante  flusso  e  scambio  informativo  con  il 
Dipartimento della protezione civile,  la  Regione,  i  Comuni,  ((le 
Province ove delegate,)) secondo quanto previsto nella pianificazione 
di cui all'articolo 18, e il Dipartimento dei vigili del  fuoco,  del 
soccorso pubblico e della difesa civile del Ministero dell'interno; 
    b) assume,  nell'immediatezza  dell'evento  in  raccordo  con  il 
Presidente della giunta regionale e coordinandosi  con  la  struttura 
regionale di protezione civile, la  direzione  unitaria  di  tutti  i 
servizi di emergenza  da  attivare  a  livello  provinciale,  curando 
l'attuazione del piano provinciale di protezione civile,  redatto  in 
conformita' agli articoli 11, comma 1, lettera b) e 18, coordinandoli 
con gli interventi messi in atto dai comuni interessati,  sulla  base 
del relativo piano di protezione civile, anche al fine  di  garantire 
l'immediata attivazione  degli  interventi  di  primo  soccorso  alla 
popolazione; 
    c) promuove e coordina l'adozione dei provvedimenti necessari per 
assicurare l'intervento delle  strutture  dello  Stato  presenti  sul 
territorio provinciale; 
    d) vigila sull'attuazione dei servizi urgenti,  anche  di  natura 
tecnica, a livello provinciale, segnalando, con le modalita'  di  cui 
alla lettera a), eventuali esigenze di  ulteriori  concorsi  d'intesa 
con il Presidente della Giunta regionale; 

 
 
    e) attiva gli enti e le amministrazioni  dello  Stato,  anche  ai 
sensi dell'articolo 13, comma 4, della legge 1° aprile 1981, n.  121, 
e  assicura  il  loro  concorso  coordinato  anche  mediante   idonee 
rappresentanze presso i centri operativi comunali. 
  2. Il Prefetto, ai fini dello svolgimento dei  compiti  di  cui  al 
comma 1 e per il coordinamento dei servizi  di  emergenza  a  livello 
provinciale, adotta  tutti  i  provvedimenti  di  propria  competenza 
necessari ad assicurare  i  primi  soccorsi  a  livello  provinciale, 
comunale o di ambito ai sensi dell'articolo 3, comma  3,  nel  quadro 
degli organismi di coordinamento provvisorio previsti nella direttiva 
di cui all'articolo 18, comma 4. 
  3.   Continuano   ad    applicarsi    le    disposizioni    vigenti 
nell'ordinamento giuridico  della  Regione  autonoma  Friuli  Venezia 
Giulia, della Regione autonoma della Sardegna, della Regione autonoma 
Valle d'Aosta e delle Province autonome di Trento e di Bolzano. 

                               Art. 10 

Funzioni del Corpo nazionale dei vigili  del  fuoco  nell'ambito  del 
  Servizio nazionale della  protezione  civile  (Articolo  11,  comma 
  1, legge 225/1992) 

  1. In occasione degli eventi calamitosi di cui al presente decreto, 
il  Corpo  nazionale  dei  vigili   del   fuoco,   quale   componente 
fondamentale  del  Servizio  nazionale   della   protezione   civile, 
assicura, sino al loro compimento, gli interventi di soccorso tecnico 
indifferibili e urgenti, e di ricerca e  salvataggio  assumendone  la 
direzione  e  la  responsabilita'  nell'immediatezza  degli   eventi, 
attraverso il coordinamento tecnico-operativo e il  raccordo  con  le 
altre componenti e strutture coinvolte. 
  2.  Gli  interventi  di  soccorso  tecnico  di  cui  al  comma   1, 
nell'ambito delle attivita' di  cui  all'articolo  2,  comma  6,  del 
presente decreto, sono finalizzati ad  assicurare  la  ricerca  e  il 
salvataggio  delle  persone,  nonche'  le  attivita'  di   messa   in 
sicurezza, anche in  concorso  con  altri  soggetti,  ai  fini  della 
salvaguardia della pubblica incolumita' da  pericoli  imminenti,  dei 
luoghi, delle strutture e degli impianti. 
  3. Il Corpo nazionale dei vigili del fuoco opera,  altresi',  quale 
struttura operativa del Servizio nazionale della  protezione  civile, 
secondo le modalita' e i  livelli  di  responsabilita'  previsti  dal 
proprio  ordinamento,  anche  ai  fini   delle   attivita'   di   cui 
all'articolo 2, comma 7. 
  4.  Nella  direttiva  di  cui  all'articolo  18,  comma   4,   sono 
individuati i contenuti tecnici minimi per  l'efficace  assolvimento, 
da parte del Corpo nazionale dei vigili del fuoco, delle attribuzioni 
di cui al presente articolo. 

                               Art. 11 

 
 
Funzioni delle Regioni  e  disciplina  delle  funzioni  delle  citta' 
  metropolitane e delle province in qualita' di enti  di  area  vasta 
  nell'ambito  del  Servizio  nazionale   della   protezione   civile 
  (Articoli  6,  12  e  13  legge  225/1992;  Articolo  108   decreto 
  legislativo 112/1998; Articolo 1-bis decreto-legge  59/2012,  conv. 
  legge 100/2012; Articolo 1, commi da 85 a 97, legge 56/2014) 

  1. Le Regioni e le  Province  autonome  di  Trento  e  di  Bolzano, 
nell'esercizio   delle    rispettive    potesta'    legislative    ed 
amministrative,  disciplinano   l'organizzazione   dei   sistemi   di 
protezione civile nell'ambito dei rispettivi  territori,  assicurando 
lo  svolgimento  delle  attivita'  di  protezione   civile   di   cui 
all'articolo 2 e, in particolare: 
    a) le modalita' di predisposizione ed attuazione delle  attivita' 
volte alla previsione  e  prevenzione  dei  rischi,  articolate  come 
previsto all'articolo 2, commi 2, 3, 4 e 5, nonche'  delle  attivita' 
di cui ai commi  6  e  7  del  medesimo  articolo,  ivi  comprese  le 
procedure finalizzate all'adozione e attuazione del  piano  regionale 
di protezione civile, che prevede criteri e modalita'  di  intervento 
da seguire in caso di emergenza e  che  individua  nel  rispetto  dei 
criteri generali definiti ai sensi dell'articolo  18,  comma  4,  gli 
ambiti territoriali ottimali e connessi criteri organizzativi; 
    b) gli indirizzi per la predisposizione dei piani provinciali, in 
coerenza con quanto  previsto  dalla  lettera  o),  ((di  ambito))  e 
comunali di protezione civile, nonche' per la revisione e valutazione 
periodica dei medesimi piani; 
    c) le modalita' per assicurare il concorso dei rispettivi sistemi 
regionali di protezione civile alle attivita' di  rilievo  nazionale, 
anche avvalendosi, del Corpo nazionale dei vigili del fuoco  mediante 
appositi  atti  convenzionali  volti  a  disciplinarne  il   relativo 
sostegno funzionale; 
    d) la gestione della sala operativa  regionale,  volta  anche  ad 
assicurare  il  costante  flusso  di   raccolta   e   scambio   delle 
informazioni  con  il  Dipartimento  della  protezione   civile,   le 
Prefetture ((, le Province ove delegate)) e i Comuni; 
    e) l'ordinamento  e  l'organizzazione  anche  territoriale  della 
propria struttura, nonche' dei propri uffici al  fine  dell'esercizio 
delle attivita' di cui al comma 2 e  la  disciplina  di  procedure  e 
modalita'  di  organizzazione  delle  azioni  tecniche,  operative  e 
amministrative    peculiari    e    semplificate    per    provvedere 
all'approntamento  delle  strutture  e  dei   mezzi   necessari   per 
l'espletamento delle relative attivita', al fine  di  assicurarne  la 
prontezza operativa e di risposta  in  occasione  o  in  vista  degli 
eventi di cui all'articolo 7 ai sensi dell'articolo 2, comma  2,  del 
decreto legislativo 8 aprile 2003, n. 66 e successive modificazioni; 
    f) le modalita' per la deliberazione  dello  stato  di  emergenza 
((per i casi)) di cui all'articolo 7, comma 1, lettera b)  e  per  lo 

 
 
svolgimento delle conseguenti attivita', ai sensi di quanto  previsto 
dagli articoli 24, comma 9, e 25, comma 11; 
    g) le modalita' di coordinamento, ferme  restando  le  competenze 
del Prefetto di cui all'articolo 9 e del Corpo nazionale  dei  vigili 
del fuoco di cui all'articolo 10,  dell'attuazione  degli  interventi 
urgenti e dello svolgimento dei  servizi  di  emergenza  in  caso  di 
emergenze di cui all'articolo 7, comma 1, lettera  b),  assicurandone 
l'integrazione con gli interventi messi in  atto  dai  Comuni,  sulla 
base del relativo piano di protezione civile; 
    h) la preparazione, gestione ed attivazione della colonna  mobile 
regionale, composta anche dalle organizzazioni di volontariato di cui 
all'articolo 34, comma 3, lettera a), per gli interventi in occasione 
o in previsione degli eventi di cui all'articolo 7; 
    i) le modalita' di organizzazione per realizzare  gli  interventi 
necessari per rimuovere  gli  ostacoli  alla  ripresa  delle  normali 
condizioni di vita nelle aree colpite da eventi calamitosi; 
    l) il concorso agli interventi all'estero mediante  l'attivazione 
delle risorse regionali inserite nei moduli europei con le  procedure 
previste dall'articolo 29; 
    m)  lo  spegnimento  degli  incendi  boschivi,  fatte  salve   le 
competenze statali in materia, in conformita' a quanto previsto dalla 
legge 21 novembre 2000, n. 353,  e  successive  modificazioni  e  dal 
decreto legislativo 19 agosto 2016, n. 177; 
    n) le misure per l'organizzazione e l'utilizzo  del  volontariato 
organizzato di protezione  civile  a  livello  territoriale,  nonche' 
delle relative forme di rappresentanza su base democratica; 
    o) l'attribuzione, con le modalita' previste dalla legge 7 aprile 
2014,  n.  56  e  ove  non  diversamente  disciplinato  nelle   leggi 
regionali, alle province, in qualita'  di  enti  di  area  vasta,  di 
funzioni in materia di protezione civile, ivi  comprese  le  relative 
risorse, con particolare riguardo a quelle relative: 
      1) all'attuazione, in ambito provinciale,  delle  attivita'  di 
previsione e prevenzione dei rischi, stabilite  nella  programmazione 
regionale, con l'adozione dei connessi  provvedimenti  amministrativi 
e, in particolare, i compiti relativi alla  rilevazione,  raccolta  e 
elaborazione dei relativi dati sul territorio provinciale; 
      2) alla predisposizione dei piani provinciali ((e  di  ambito)) 
di protezione civile sulla base degli indirizzi regionali di cui alla 
lettera b), in raccordo con le Prefetture; 
      3) alla vigilanza sulla predisposizione da parte delle  proprie 
strutture di protezione civile, dei servizi urgenti, anche di  natura 
tecnica, da attivare in caso di emergenze, 
    p) le modalita' per favorire le attivita' formative in materia di 
previsione, prevenzione e gestione di situazioni di emergenza  ed  in 
generale di sensibilizzazione della materia di protezione civile  con 
particolare riferimento agli amministratori  e  operatori  locali  ed 
agli enti ed istituzioni dei sistemi regionali di protezione civile. 
  2. Nell'ambito delle risorse disponibili a legislazione vigente, le 

Regioni, per l'attuazione del piano regionale di protezione civile di 
cui alla lettera a) del comma 1, possono prevedere  l'istituzione  di 
un fondo, iscritto nel bilancio regionale, per la messa in atto degli 
interventi previsti dal medesimo piano e dei servizi territoriali cui 
i  Comuni  fanno  riferimento  per   fronteggiare   le   prime   fasi 
dell'emergenza. 
  3. Le Regioni, sulla base dei criteri  generali  fissati  ai  sensi 
dell'articolo 18, comma 4, favoriscono l'individuazione  del  livello 
ottimale di  organizzazione  di  strutture  di  protezione  civile  a 
livello territoriale ((...))  al  fine  di  garantire  l'effettivita' 
delle funzioni di protezione civile,  individuando  le  forme,  anche 
aggregate, per assicurarne la continuita' sull'intero territorio,  in 
conformita' a quanto previsto dall'articolo 3, comma 2,  lettera  b), 
nonche' l'organizzazione di modalita' di supporto per gli  interventi 
da porre in essere in occasione di emergenze di cui  all'articolo  7, 
comma 1, lettera a) ((,  ivi  inclusa  l'organizzazione  dei  presidi 
territoriali)). 
  4. Le funzioni di cui al comma 1 sono  disciplinate  dalle  Regioni 
assicurandone l'aggiornamento e la coerenza generale con le direttive 
adottate ai sensi dell'articolo 15 in materia. 

                               Art. 12 

Funzioni dei Comuni ed esercizio della funzione associata nell'ambito 
  del Servizio nazionale della protezione civile  (Articoli  6  e  15 
  legge 225/1992; Articolo 108 decreto legislativo 112/1998; Articolo 
  12 legge 265/1999; Articolo 24, legge 42/2009  e  relativi  decreti 
  legislativi  di  attuazione;  Articolo  1,  comma  1,  lettera  e), 
  decreto-legge   59/2012,   conv.   legge    100/2012;    Articolo19 
  decreto-legge 95/2012, conv. legge 135/2012) 

  1.  Lo  svolgimento,  in  ambito  comunale,  delle   attivita'   di 
pianificazione di protezione civile e di direzione dei  soccorsi  con 
riferimento alle strutture di appartenenza, e' funzione  fondamentale 
dei Comuni. 
  2. Per lo svolgimento della funzione di cui al comma 1,  i  Comuni, 
anche in forma associata,  nonche'  in  attuazione  dell'articolo  1, 
comma 1, della legge 7 aprile 2014, n.  56,  assicurano  l'attuazione 
delle  attivita'  di  protezione  civile  nei  rispettivi  territori, 
secondo quanto stabilito dalla pianificazione di cui all'articolo 18, 
nel rispetto delle disposizioni contenute nel presente decreto, delle 
attribuzioni di cui all'articolo 3, delle leggi regionali in  materia 
di protezione civile, e in coerenza con quanto previsto  dal  decreto 
legislativo 18 agosto 2000, n. 267, e successive modificazioni e,  in 
particolare, provvedono, con continuita': 
    a)  all'attuazione,  in  ambito  comunale  delle   attivita'   di 
prevenzione dei rischi ((, in particolare, per  quanto  attiene  alle 
attivita' di presidio territoriale, sulla base  dei  criteri  fissati 

 
 
dalla direttiva di cui all'articolo 18, comma 4,  come  recepiti  dai 
diversi ordinamenti regionali)); 
    b)  all'adozione  di  tutti  i  provvedimenti,  compresi   quelli 
relativi alla pianificazione dell'emergenza, necessari ad  assicurare 
i primi soccorsi in caso di eventi calamitosi in ambito comunale; 
    c)  all'ordinamento  dei  propri  uffici  e  alla  disciplina  di 
procedure e modalita' di  organizzazione  dell'azione  amministrativa 
peculiari  e  semplificate  per  provvedere  all'approntamento  delle 
strutture e dei mezzi necessari  per  l'espletamento  delle  relative 
attivita', al  fine  di  assicurarne  la  prontezza  operativa  e  di 
risposta in occasione o in vista degli eventi di cui all'articolo 7; 
    d) alla  disciplina  della  modalita'  di  impiego  di  personale 
qualificato da mobilitare, in occasione di eventi che  si  verificano 
nel territorio di altri  comuni,  a  supporto  delle  amministrazioni 
locali colpite; 
    e) alla predisposizione dei piani comunali ((...)) di  protezione 
civile, anche nelle forme associative e di cooperazione  previste  e, 
sulla base degli indirizzi nazionali e  regionali,  alla  cura  della 
loro attuazione; 
    f)  al  verificarsi  delle  situazioni  di   emergenza   di   cui 
all'articolo 7, all'attivazione e alla direzione dei  primi  soccorsi 
alla popolazione e degli interventi urgenti necessari a  fronteggiare 
le emergenze ((a livello comunale)); 
    g) alla vigilanza sull'attuazione da parte delle strutture locali 
di protezione civile dei servizi urgenti; 
    h) all'impiego del volontariato di protezione  civile  a  livello 
comunale ((e di ambito)), ai sensi dell'articolo 3,  comma  3,  sulla 
base degli indirizzi nazionali e regionali. 
  3.  L'organizzazione  delle  attivita'  di  cui  al  comma  2   nel 
territorio comunale  e'  articolata  secondo  quanto  previsto  nella 
pianificazione di protezione civile di cui all'articolo  18  e  negli 
indirizzi regionali, ove sono disciplinate le modalita'  di  gestione 
dei servizi di emergenza che insistono sul territorio del comune,  in 
conformita' a quanto previsto dall'articolo 3, comma 2, lettere b)  e 
c). 
  4. Il comune approva  con  deliberazione  consiliare  il  piano  di 
protezione  civile  comunale  ((...)),  redatto  secondo  criteri   e 
modalita' da definire con direttive adottate ai  sensi  dell'articolo 
15 e con gli indirizzi regionali di cui  all'articolo  11,  comma  1, 
lettera b);  la  deliberazione  disciplina,  altresi',  meccanismi  e 
procedure per la revisione periodica  e  l'aggiornamento  del  piano, 
eventualmente rinviandoli ad atti del Sindaco, della Giunta  o  della 
competente  struttura  amministrativa,  nonche'   le   modalita'   di 
diffusione ai cittadini. 
  5.  Il  Sindaco,  in  coerenza  con  quanto  previsto  dal  decreto 
legislativo 18 agosto 2000, n. 267, e successive  modificazioni,  per 
finalita' di protezione civile e' responsabile, altresi': 
    a) dell'adozione di provvedimenti contingibili ed urgenti di  cui 

all'articolo 54 del decreto legislativo 18 agosto  2000  n.  267,  al 
fine di prevenire  ed  eliminare  gravi  pericoli  per  l'incolumita' 
pubblica,  anche  sulla  base  delle  valutazioni   formulate   dalla 
struttura di protezione civile costituita ai sensi di quanto previsto 
nell'ambito della pianificazione di cui  all'articolo  18,  comma  1, 
lettera b); 
    b) dello  svolgimento,  a  cura  del  Comune,  dell'attivita'  di 
informazione  alla  popolazione  sugli  scenari  di  rischio,   sulla 
pianificazione di protezione civile e sulle  situazioni  di  pericolo 
determinate dai rischi naturali o derivanti dall'attivita' dell'uomo; 
    c)  del  coordinamento  delle  attivita'   di   assistenza   alla 
popolazione colpita nel proprio territorio a  cura  del  Comune,  che 
provvede ai primi interventi necessari  e  da'  attuazione  a  quanto 
previsto dalla pianificazione di protezione  civile,  assicurando  il 
costante aggiornamento del flusso di informazioni con il  Prefetto  e 
il Presidente della  Giunta  Regionale  in  occasione  di  eventi  di 
emergenza di cui all'articolo 7, comma 1, lettere b) o c) . 
  6. Quando la calamita'  naturale  o  l'evento  non  possono  essere 
fronteggiati con i mezzi  a  disposizione  del  comune  o  di  quanto 
previsto nell'ambito della pianificazione di cui all'articolo 18,  il 
Sindaco chiede l'intervento di  altre  forze  e  strutture  operative 
regionali alla Regione e di forze e strutture operative nazionali  al 
Prefetto, che adotta i provvedimenti  di  competenza,  coordinando  i 
propri interventi con quelli della Regione; a tali fini,  il  Sindaco 
assicura il costante aggiornamento del flusso di informazioni con  il 
Prefetto e il Presidente  della  Giunta  Regionale  in  occasione  di 
eventi di emergenza, curando  altresi'  l'attivita'  di  informazione 
alla popolazione. 
  7.  Restano  ferme  le  disposizioni  specifiche  riferite  a  Roma 
capitale di cui all'articolo 24 della legge 5 maggio 2009, n.  42,  e 
successive modificazioni,  ed  ai  relativi  decreti  legislativi  di 
attuazione. 

                               Art. 13 

Strutture operative del Servizio nazionale  della  protezione  civile 
(Articoli 1-bis, comma 3, e 11 legge 225/1992) 

  1. Oltre al Corpo nazionale dei vigili del fuoco, che  opera  quale 
componente  fondamentale  del  Servizio  nazionale  della  protezione 
civile, sono strutture operative nazionali: 
    a) le Forze armate; 
    b) le Forze di polizia; 
    c) gli enti e  istituti  di  ricerca  di  rilievo  nazionale  con 
finalita' di protezione civile,  anche  organizzati  come  centri  di 
competenza, l'Istituto nazionale di geofisica  e  vulcanologia  e  il 
Consiglio nazionale delle ricerche; 
    d) le strutture del Servizio sanitario nazionale; 

 
 
    e) il volontariato  organizzato  di  protezione  civile  iscritto 
nell'elenco  nazionale  del  volontariato   di   protezione   civile, 
l'Associazione della Croce rossa italiana e il  Corpo  nazionale  del 
soccorso alpino e speleologico; 
    f) il Sistema nazionale per la protezione dell'ambiente; 
    g) le strutture preposte alla gestione dei servizi  meteorologici 
a livello nazionale. 
    ((g-bis) le articolazioni centrali e  periferiche  del  Ministero 
per i beni e le attivita' culturali e per  il  turismo  appositamente 
organizzate per la gestione delle attivita' di messa in  sicurezza  e 
salvaguardia del patrimonio culturale in caso di emergenze  derivanti 
da calamita' naturali.)) 
  2. Concorrono, altresi', alle attivita' di  protezione  civile  gli 
ordini e i collegi professionali e i rispettivi  Consigli  nazionali, 
anche  mediante  forme  associative  o   di   collaborazione   o   di 
cooperazione  appositamente  definite  tra  i   rispettivi   Consigli 
nazionali nell'ambito di aree omogenee, e gli enti, gli istituti e le 
agenzie nazionali che svolgono  funzioni  in  materia  di  protezione 
civile e aziende, societa' e altre organizzazioni pubbliche o private 
che svolgono funzioni utili per le finalita' di protezione civile. 
  2-bis. Il Dipartimento della protezione civile della Presidenza del 
Consiglio dei ministri, le regioni e le province autonome di Trento e 
di Bolzano, i comuni e i commissari delegati di cui all'articolo  25, 
comma 7, nell'ambito delle risorse disponibili a legislazione vigente 
e senza nuovi o maggiori  oneri  a  carico  della  finanza  pubblica, 
possono  porre  in  essere  attivita'  connesse  con  la  valutazione 
dell'impatto  e  il  censimento  dei  danni  alle  strutture  e  alle 
infrastrutture  pubbliche  e  private  ((,  ai   beni   culturali   e 
paesaggistici in raccordo con il Ministero dei beni e delle attivita' 
culturali e del turismo, fatte salve  le  competenze  delle  Province 
autonome  di  Trento  e  Bolzano)),   in   occasione   degli   eventi 
emergenziali di  protezione  civile  di  cui  all'articolo  7,  anche 
mediante accordi o convenzioni con i Consigli  nazionali  di  cui  al 
comma 2 del presente  articolo,  anche  ove  costituiti  nelle  forme 
associative o di collaborazione o di cooperazione di cui al  medesimo 
comma 2, che vi provvedono avvalendosi  dei  professionisti  iscritti 
agli ordini e collegi professionali ad essi afferenti. 
  3. Le Regioni, relativamente ai rispettivi ambiti  territoriali,  e 
nei limiti delle  competenze  loro  attribuite,  possono  individuare 
proprie strutture operative  regionali  del  Servizio  nazionale,  in 
ambiti operativi diversi da quelli di riferimento delle strutture  di 
cui al comma 1. 
  4.  Le  strutture  operative  nazionali   e   regionali   svolgono, 
nell'ambito delle rispettive competenze istituzionali,  salvo  quanto 
previsto dal comma 5, le attivita' previste dal presente decreto. Con 
le direttive di cui  all'articolo  15,  si  provvede  a  disciplinare 
specifiche forme di  partecipazione,  integrazione  e  collaborazione 
delle strutture operative nel  Servizio  nazionale  della  protezione 

civile. 
  5. Le modalita' e le procedure relative  al  concorso  delle  Forze 
armate  alle   attivita'   previste   dal   presente   decreto   sono 
disciplinate, secondo quanto previsto in materia dagli  articoli  15, 
89, comma 3, 92 e 549-bis del decreto legislativo 15 marzo  2010,  n. 
66, con decreto del Presidente  del  Consiglio  dei  ministri,  sulla 
proposta del  Capo  del  Dipartimento  della  protezione  civile,  di 
concerto  con  il  Ministro   della   difesa,   adottato   ai   sensi 
dell'articolo 17, comma 3, della legge 23 agosto 1988,  n.  400.((Con 
il medesimo decreto si provvede alla definizione delle modalita', dei 
requisiti e delle condizioni con cui, su richiesta delle autorita' di 
protezione civile, in occasione di  eventi  di  cui  all'articolo  7, 
comma  1,  lettera  c),  limitatamente  alla  durata  delle  relative 
esigenze emergenziali, il personale militare puo' eseguire  lavori  e 
realizzare opere temporanee,  anche  avvalendosi  delle  deroghe,  in 
materia  di  norme   tecniche,   autorizzazioni   ovvero   titoli   e 
abilitazioni,  eventualmente  previste  con  le  ordinanze   di   cui 
all'articolo 25.)) 

Strumenti di coordinamento e integrazione del Servizio nazionale della protezione civile 

Sezione III 

                               Art. 14 

Comitato operativo nazionale della  protezione  civile  (Articolo  10 
  legge 225/1992; Articolo 5, commi 3 e 3-ter decreto-legge 343/2001, 
  conv. legge 401/2001) 

  1. Al verificarsi delle emergenze di rilievo nazionale connesse con 
eventi calamitosi di  origine  naturale  o  derivanti  dall'attivita' 
dell'uomo ovvero nella loro  imminenza,  al  fine  di  assicurare  il 
coordinamento degli interventi delle componenti e strutture operative 
del Servizio nazionale, il Capo  del  Dipartimento  della  protezione 

 
 
 
 
 
 
 
 
 
 
civile convoca  il  Comitato  operativo  nazionale  della  protezione 
civile, che opera nell'ambito  della  Presidenza  del  Consiglio  dei 
ministri e si riunisce presso il medesimo Dipartimento.  Il  Comitato 
puo' essere convocato, altresi', anche in occasione di  esercitazioni 
di rilievo nazionale e per la condivisione delle strategie  operative 
nell'ambito delle pianificazioni nazionali di protezione civile o  in 
caso di interventi di emergenza e di  primo  soccorso  all'estero  ai 
sensi dell'articolo 29. 
  2. ((COMMA ABROGATO DAL D.LGS. 6 FEBBRAIO 2020, N. 4)). 
  3. Le modalita' di funzionamento del Comitato  operativo  nazionale 
della protezione civile sono disciplinate con decreto del  Presidente 
del Consiglio dei ministri. 
  ((4. Il Comitato operativo nazionale  della  protezione  civile  e' 
presieduto dal Capo del Dipartimento della protezione  civile  ed  e' 
composto da tre rappresentanti del Dipartimento  stesso,  nonche'  da 
rappresentanti delle componenti di cui all'articolo 4, designati, per 
le regioni e gli enti locali,  dalla  Conferenza  unificata  e  delle 
strutture operative con valenza nazionale di cui all'articolo 13, che 
vengono individuate con il decreto di cui al comma 3. Nel caso in cui 
una struttura operativa sia anche componente, al  Comitato  operativo 
partecipa un rappresentante della componente di cui  all'articolo  4. 
Tra i componenti del Comitato  rientra  inoltre  il  Capo  del  Corpo 
nazionale dei vigili del fuoco.)) 
  5.  I  rappresentanti  di  Amministrazioni  dello  Stato  o   delle 
strutture operative nazionali da esse dipendenti sono  designati  dai 
rispettivi Ministri e, su delega  di  questi  ultimi,  riassumono  ed 
esplicano  con  poteri  decisionali,   ciascuno   nell'ambito   delle 
amministrazioni di appartenenza e  nei  confronti  di  enti,  aziende 
autonome e amministrazioni controllati o vigilati, tutte le  facolta' 
e competenze in ordine all'azione da svolgere ai fini  di  protezione 
civile, rappresentando, in seno al Comitato, l'amministrazione  o  la 
struttura di  appartenenza  nel  suo  complesso.  Alle  riunioni  del 
Comitato possono essere invitate  autorita'  regionali  e  locali  di 
protezione civile interessate a specifiche situazioni  di  emergenza, 
nonche' soggetti concorrenti di cui al comma  2  dell'articolo  13  e 
rappresentanti di altri enti o amministrazioni. 
  6. Per svolgere le  funzioni  all'interno  del  Comitato  operativo 
nazionale della protezione civile  sono  nominati  un  rappresentante 
effettivo e un sostituto per ciascun componente individuato. 

                               Art. 15 

Direttive del Presidente del Consiglio  dei  ministri  e  conseguenti 
  indicazioni  operative  (Articolo  5,  commi  2  e  5 decreto-legge 
  343/2001, conv. legge 401/2001; Articolo 8, comma  1, decreto-legge 
  90/2005, conv. legge 152/2005) 

  1. Ferme restando le competenze e le attribuzioni delle  Regioni  a 

 
 
statuto speciale e delle Province autonome di Trento e di Bolzano, le 
direttive del Presidente del Consiglio dei ministri  assicurano,  sul 
piano tecnico, l'indirizzo unitario, nel rispetto delle  peculiarita' 
dei territori, per l'esercizio della funzione e lo svolgimento  delle 
attivita' di protezione civile e sono adottate su proposta  del  Capo 
Dipartimento della protezione civile e previa intesa da  sancire,  ai 
sensi di quanto previsto dal decreto legislativo 18 agosto  1997,  n. 
281,  in  sede  di  Conferenza   unificata   ovvero   di   Conferenza 
Stato-Regioni  in  ragione   delle   competenze   interessate   dalle 
disposizioni  ivi  contenute.   Su   specifiche   materie,   per   la 
predisposizione delle proposte di direttiva di cui al presente comma, 
il Dipartimento della protezione civile puo' promuovere confronti  in 
sede tecnica con le  rappresentanze  delle  componenti  del  Servizio 
nazionale. 
  2. Le direttive di cui al comma  1  possono  recare,  in  allegato, 
procedure operative riferite agli  specifici  ambiti  disciplinati  e 
sono pubblicate nella Gazzetta Ufficiale della Repubblica italiana. 
  3. Il Capo del Dipartimento della  protezione  civile,  nell'ambito 
dei limiti e delle finalita' eventualmente previsti  nelle  direttive 
di cui al comma 1, puo' adottare  indicazioni  operative  finalizzate 
all'attuazione di specifiche disposizioni in esse contenute da  parte 
del Servizio nazionale, consultando preventivamente le  componenti  e 
strutture operative nazionali interessate. 
  4. Le direttive adottate ai sensi  del  presente  decreto,  possono 
prevedere la decorrenza differita dell'efficacia di specifiche misure 
in esse contenute e le modalita' per provvedere, a cura delle Regioni 
e delle Province autonome  di  Trento  e  di  Bolzano,  all'eventuale 
necessario aggiornamento delle rispettive disposizioni tecniche. 
  5. Fino alla pubblicazione delle direttive adottate  ai  sensi  del 
presente decreto, o fino ai termini eventualmente in  esse  indicati, 
restano in vigore le direttive e gli altri provvedimenti adottati  ai 
sensi della previgente normativa in materia di protezione civile. 

Capo III 

Attivita' per la previsione e prevenzione dei rischi 

                               Art. 16 

 
 
 
 
 
 
              Tipologia dei rischi di protezione civile 
             (Articolo 1-bis, 2 e 3-bis legge 225/1992) 

  1. L'azione del Servizio nazionale si esplica, in  particolare,  in 
relazione alle seguenti tipologie di rischi: sismico,  vulcanico,  da 
maremoto,  idraulico,  idrogeologico,   da   fenomeni   meteorologici 
avversi, da deficit idrico e da  incendi  boschivi,  fatte  salve  le 
competenze organizzative e di coordinamento previste dalla  legge  21 
novembre 2000, n. 353. ((Allo scopo di assicurare maggiore  efficacia 
operativa e di intervento,  in  relazione  al  rischio  derivante  da 
deficit idrico la deliberazione dello stato di emergenza  di  rilievo 
nazionale  di  cui  all'articolo  24  puo'  essere   adottata   anche 
preventivamente, qualora, sulla base delle informazioni e  dei  dati, 
anche climatologici,  disponibili  e  delle  analisi  prodotte  dalle 
Autorita' di bacino distrettuali e dai centri di  competenza  di  cui 
all'articolo 21, sia possibile prevedere  che  lo  scenario  in  atto 
possa evolvere in una condizione emergenziale.)) 
  2.  Ferme  restando  le  competenze  dei  soggetti   ordinariamente 
individuati  ai  sensi  della  vigente  normativa  di  settore  e  le 
conseguenti   attivita',   l'azione   del   Servizio   nazionale   e' 
suscettibile di esplicarsi, altresi', per le  seguenti  tipologie  di 
rischi: chimico, nucleare, radiologico, tecnologico, industriale,  da 
trasporti, ambientale, igienico-sanitario e da rientro  incontrollato 
di oggetti e detriti spaziali. 
  3. Non rientrano nell'azione di protezione civile gli interventi  e 
le opere per eventi programmati o programmabili in  tempo  utile  che 
possono determinare criticita' organizzative, in occasione dei  quali 
le articolazioni territoriali delle componenti e strutture  operative 
del  Servizio  nazionale  possono  assicurare  il  proprio  supporto, 
limitatamente ad aspetti di natura organizzativa e di assistenza alla 
popolazione,  su  richiesta  delle  autorita'  di  protezione  civile 
competenti,  anche  ai  fini  dell'implementazione  delle  necessarie 
azioni in termini di tutela dei cittadini. 

                               Art. 17 

                       Sistemi di allertamento 
        (Articoli 3, 3-bis, comma 2, e 3-ter legge 225/1992) 

  1. L'allertamento del Servizio nazionale di  protezione  civile  e' 
articolato  in  un  sistema  statale  e  regionale  costituito  dagli 
strumenti, dai metodi e dalle modalita' stabiliti  per  sviluppare  e 
acquisire la conoscenza, le informazioni e le valutazioni,  in  tempo 
reale,  relative,  ove   possibile,   al   preannuncio   in   termini 
probabilistici, al monitoraggio e alla sorveglianza  in  tempo  reale 

 
 
 
 
 
 
degli eventi e della conseguente evoluzione degli scenari di  rischio 
al fine di attivare il Servizio nazionale della protezione civile  ai 
diversi livelli territoriali. 
  2. Il governo e la gestione del sistema di allerta sono  assicurati 
dal Dipartimento della protezione civile e dalle Regioni  e  Province 
autonome di Trento e Bolzano, che ne garantiscono il funzionamento  e 
l'attivita' utilizzando: 
    a)  per  il  rischio  idraulico,  idrogeologico  e  da   fenomeni 
meteorologici  avversi,  la   rete   dei   Centri   funzionali   gia' 
disciplinata  dalla  direttiva  del  Presidente  del  Consiglio   dei 
ministri 27 febbraio 2004, pubblicata nel supplemento ordinario  alla 
Gazzetta Ufficiale n. 59 dell'11 marzo 2004,  le  strutture  preposte 
alla  gestione  dei  servizi  meteorologici  a  livello  nazionale  e 
regionale,  le  reti  strumentali  di  monitoraggio  e  sorveglianza, 
nonche' i Centri di competenza di cui all'articolo 21; 
    b) per le altre tipologie di rischio, i prodotti della  rete  dei 
Centri funzionali di cui alla lettera a), se  utili  alle  specifiche 
esigenze,  le  reti  strumentali  di  monitoraggio  e   sorveglianza, 
((eventuali dati e strumenti elaborati e forniti, previa  stipula  di 
apposite  convenzioni,  dalle  strutture  tecniche  delle  Regioni,)) 
nonche' i Centri di competenza di cui all'articolo 21. 
  ((2-bis. L'allertamento  da  parte  del  Servizio  nazionale  della 
protezione civile avviene anche avvalendosi del  sistema  di  allarme 
pubblico di cui all'articolo 1, comma 1, lettera ee-bis) del  decreto 
legislativo 1° agosto 2003, n. 259.)) 
  3. Le modalita' di organizzazione e svolgimento  dell'attivita'  di 
allertamento ((, ivi comprese quelle di cui al  comma  2-bis,))  sono 
disciplinate con direttiva da adottarsi ai sensi dell'articolo 15, al 
fine di  garantire  un  quadro  coordinato  in  tutto  il  territorio 
nazionale e l'integrazione tra i sistemi  di  protezione  civile  dei 
diversi territori, nel rispetto  dell'autonomia  organizzativa  delle 
Regioni e  delle  Province  autonome  di  Trento  e  di  Bolzano.  La 
direttiva di cui al presente comma provvede, in particolare: 
    a) all'omogeneizzazione, su base nazionale, delle terminologie  e 
dei codici convenzionali adottati per  gestire  le  diverse  fasi  di 
attivazione e della risposta del Servizio nazionale; 
    b) alla disciplina degli aspetti relativi alla comunicazione  del 
rischio, anche in relazione alla redazione dei  piani  di  protezione 
civile di cui all'articolo 18, e  all'informazione  alla  popolazione 
sulle misure in essi contenute; 
    c) alla definizione di modelli organizzativi  che  consentano  di 
assicurare la necessaria continuita' nello svolgimento delle  diverse 
fasi di attivita'. 
  4. Al fine  di  consentire  la  prosecuzione,  senza  soluzione  di 
continuita',  dell'efficiente  supporto  dell'attivita'  delle   reti 
strumentali di monitoraggio al Sistema  di  allertamento  di  cui  al 
comma 1, le Regioni e gli Enti  o  agenzie  da  esse  costituite  per 
l'esercizio delle relative competenze sono esentate, a far  data  dal 

relativo trasferimento delle funzioni di cui al preesistente servizio 
idrografico  e  mareografico  nazionale  (SIMN),  dal  pagamento  dei 
diritti amministrativi  e  dei  contributi  per  la  concessione  del 
diritto individuale d'uso delle frequenze utilizzate  alla  data  del 
trasferimento delle funzioni o di frequenze di uso  equivalente,  per 
l'esercizio dell'attivita' radioelettrica per la gestione delle  reti 
di monitoraggio e sorveglianza  e  dei  radar  meteorologici  di  cui 
all'articolo 1 del decreto del Presidente del Consiglio dei  ministri 
24 luglio 2002, pubblicato nella Gazzetta Ufficiale  n.  239  dell'11 
ottobre 2002. Con decreto del Presidente del Consiglio dei  ministri, 
da adottarsi, su proposta del Capo del Dipartimento della  protezione 
civile di concerto con il Ministro  dello  sviluppo  economico  e  il 
Ministro dell'economia e delle finanze, entro sessanta  giorni  dalla 
data di entrata in vigore del presente decreto  sono  individuate  le 
frequenze concesse a titolo  gratuito  e  le  relative  modalita'  di 
concessione. Il Ministero dello sviluppo economico e il  Dipartimento 
della  protezione  civile  d'intesa  con  le  altre   amministrazioni 
centrali competenti e le Regioni e le Province autonome di  Trento  e 
Bolzano provvedono alla ricognizione delle  frequenze  effettivamente 
utilizzate necessarie per l'espletamento delle attivita'  di  cui  al 
presente comma.  Dall'applicazione  del  presente  comma  non  devono 
derivare nuovi o maggiori oneri per la finanza pubblica. 
  5. I provvedimenti concernenti  le  autorizzazioni  necessarie  per 
l'installazione di stazioni delle reti di monitoraggio e sorveglianza 
facenti parte dei sistemi di allertamento di cui  al  comma  2,  sono 
resi  entro  venti  giorni  dalla  richiesta,  decorsi  i  quali   le 
autorizzazioni   si   intendono   concesse.   Ai   provvedimenti   di 
assegnazione dei diritti d'uso per  l'esercizio  delle  frequenze  si 
applica quanto previsto  dall'articolo  107,  comma  3,  del  decreto 
legislativo 1° agosto 2003, n. 259. 

                               Art. 18 

Pianificazione di protezione civile (Articolo 3, commi  3  e  6,  14, 
  comma 1, e 15, commi 3-bis e 3-ter, 18, comma 3, lettera  b)  legge 
  225/1992; Articolo 108 decreto legislativo  112/1998;  Articolo  4, 
  comma 9-bis, decreto-legge 39/2009, conv. legge  77/2009;  Articolo 
  1-bis decreto-legge 59/2012, conv. legge 100/2012) 

  1. La  pianificazione  di  protezione  civile  ai  diversi  livelli 
territoriali e' l'attivita' di prevenzione  non  strutturale,  basata 
sulle attivita' di previsione e, in particolare,  di  identificazione 
degli scenari di cui all'articolo 2, comma 2, finalizzata: 
    a) alla definizione delle strategie operative e  del  modello  di 
intervento  contenente  l'organizzazione  delle  strutture   per   lo 
svolgimento, in  forma  coordinata,  delle  attivita'  di  protezione 
civile e della  risposta  operativa  per  la  gestione  degli  eventi 
calamitosi  previsti  o  in  atto,  garantendo  l'effettivita'  delle 

 
 
funzioni  da  svolgere  con  particolare  riguardo  alle  persone  in 
condizioni di fragilita' sociale e con disabilita', in relazione agli 
ambiti ottimali di cui all'articolo 11, comma  3,  definiti  su  base 
provinciale ((...)); 
    b) ad  assicurare  il  necessario  raccordo  informativo  con  le 
strutture preposte all'allertamento del Servizio nazionale; 
    c) alla definizione dei flussi di comunicazione tra le componenti 
e strutture operative del Servizio nazionale interessate; 
    d) alla definizione dei  meccanismi  e  delle  procedure  per  la 
revisione    e    l'aggiornamento    della    pianificazione,     per 
l'organizzazione di esercitazioni e per la relativa informazione alla 
popolazione, da assicurare anche in corso di evento; 
  2.  E'  assicurata  la  partecipazione  dei  cittadini,  singoli  o 
associati,  al  processo  di  elaborazione  della  pianificazione  di 
protezione civile, secondo  forme  e  modalita'  individuate  con  la 
direttiva di cui al comma 4  che  garantiscano,  in  particolare,  la 
necessaria trasparenza. 
  3. I piani e i programmi di gestione e  tutela  e  risanamento  del 
territorio  e  gli  altri   ambiti   di   pianificazione   strategica 
territoriale devono essere  coordinati  con  i  piani  di  protezione 
civile al fine di assicurarne la coerenza con gli scenari di  rischio 
e le strategie operative ivi contenuti. 
  4. Le modalita' di organizzazione e svolgimento  dell'attivita'  di 
pianificazione di protezione civile,  e  del  relativo  monitoraggio, 
aggiornamento e  valutazione,  sono  disciplinate  con  direttiva  da 
adottarsi ai sensi dell'articolo 15 al fine di  garantire  un  quadro 
coordinato in tutto il territorio nazionale e  l'integrazione  tra  i 
sistemi di protezione civile  dei  diversi  territori,  nel  rispetto 
dell'autonomia organizzativa delle Regioni e delle Province  autonome 
di Trento e di Bolzano. 
  ((4-bis. La  direttiva  di  cui  al  comma  4  definisce  anche  le 
modalita' di raccordo delle attivita'  connesse  all'assistenza  alla 
popolazione, tra i piani di emergenza delle infrastrutture  nazionali 
di trasporto con i piani dei diversi livelli territoriali.)) 

                               Art. 19 

Ruolo della comunita' scientifica (Articoli 3-bis, comma 2, 9,  11  e 
  17, legge    225/1992;    Articolo     5,     commi     3-bis     e 
  3-quater, decreto-legge 343/2001, conv. legge 410/2001) 

  1.  La  comunita'  scientifica  partecipa  al  Servizio   nazionale 
mediante l'integrazione nelle attivita' di protezione civile  di  cui 
all'articolo 2 di conoscenze e prodotti  derivanti  da  attivita'  di 
ricerca e innovazione, anche gia' disponibili, che abbiano  raggiunto 
un livello di maturazione e  consenso  riconosciuto  dalla  comunita' 
scientifica secondo le prassi in  uso,  anche  frutto  di  iniziative 
promosse dall'Unione europea e  dalle  Organizzazioni  internazionali 

 
 
anche nel campo della ricerca per la difesa dai disastri naturali. 
  2. La partecipazione di cui al comma  1  si  realizza  mediante  le 
seguenti attivita': 
    a) attivita' ordinarie  e  operative  condotte  in  favore  delle 
componenti del Servizio nazionale  che  includono,  tra  l'altro,  il 
monitoraggio e la sorveglianza degli eventi, lo  sviluppo  di  banche 
dati e ogni altra attivita' utile per la gestione delle  emergenze  e 
la previsione e prevenzione  dei  rischi  che  fornisca  prodotti  di 
immediato utilizzo; 
    b) attivita' di sperimentazione propedeutiche alle  attivita'  di 
cui alla lettera a), e di realizzazione di contributi  scientifici  e 
di sintesi di ricerche esistenti utili a tal fine; 
    c)  ricerca  finalizzata  propedeutica  alla   realizzazione   di 
prodotti utili alla gestione dei rischi di cui all'articolo 16 e allo 
studio dei relativi scenari; 
    d)  collaborazione  nelle  attivita'  di  predisposizione   della 
normativa tecnica di interesse. 

                               Art. 20 

Commissione Grandi Rischi (Articoli 3-bis, comma 2, 9, 11 e 17, legge 
  225/1992;  Articolo  5,  commi  3-bis   e   3-quater, decreto-legge 
  343/2001, conv. legge 410/2001) 

  1. In coerenza con le tipologie dei rischi di cui all'articolo  16, 
la Commissione nazionale per  la  previsione  e  la  prevenzione  dei 
grandi  rischi  e'  organo  di  consulenza  tecnico-scientifica   del 
Dipartimento della protezione  civile.  Per  la  partecipazione  alle 
riunioni della Commissione non spetta la corresponsione di compensi o 
di emolumenti a qualsiasi titolo riconosciuti. La composizione  e  le 
modalita' di funzionamento della  Commissione  sono  individuati  con 
decreto del Presidente del Consiglio dei ministri,  su  proposta  del 
Capo del Dipartimento della protezione civile. 

                               Art. 21 

Centri di competenza e collaborazione con gli organismi competenti in 
  materia di ricerca (Articoli 3-bis, comma  2,  9,  11  e  17, legge 
  225/1992;  Articolo  5,  commi  3-bis   e   3-quater, decreto-legge 
  343/2001, conv. legge 410/2001) 

  1. Nell'ambito della comunita' scientifica e  in  coerenza  con  le 
tipologie dei rischi di cui all'articolo 16, con decreto del Capo del 
Dipartimento della protezione civile, emanato sulla base dei principi 
stabiliti con apposito  decreto  del  Presidente  del  Consiglio  dei 
ministri, gli enti  e  istituti  di  ricerca,  consorzi  e  strutture 
universitarie che sono titolari e rendono  disponibili  conoscenze  e 
forniscono prodotti derivanti da attivita' di ricerca e  innovazione, 

 
 
 
 
che possono essere integrati nelle attivita'  di  protezione  civile, 
possono essere individuati quali Centri di competenza. 
  2. Con le medesime modalita' possono essere, altresi',  individuati 
ulteriori  Centri   di   competenza   nell'ambito   delle   pubbliche 
amministrazioni, diverse da quelle  di  cui  al  comma  1,  che  sono 
titolari e  rendono  disponibili  conoscenze  e  forniscono  prodotti 
derivanti da attivita' di ricerca e innovazione  che  possono  essere 
integrati nelle attivita' di protezione civile. 
  3. Le componenti del Servizio nazionale possono stipulare accordi e 
convenzioni con i Centri di competenza. 
  4. Il Dipartimento della protezione civile coordina l'attivita' per 
la costituzione di reti di Centri di competenza per  lo  sviluppo  di 
specifici argomenti su temi integrati e in prospettiva multirischio. 
  5. Il  Dipartimento  della  protezione  civile  promuove  forme  di 
collaborazione con i Ministeri  che  esercitano  competenze  di  tipo 
tecnico-scientifico nell'ambito dei rischi di  cui  all'articolo  16, 
nonche' con la  Commissione  dell'Unione  europea  e  con  gli  altri 
organismi internazionali che trattano della medesima materia. 

                               Art. 22 

Azioni integrate di prevenzione strutturale  e  non  strutturale  per 
  finalita' di protezione civile (Articolo 11, decreto-legge 39/2009, 
  conv. legge 77/2009) 

  1.  Il   Dipartimento   della   protezione   civile   assicura   il 
coordinamento  e  la  gestione  di  piani  di  azioni  integrate   di 
prevenzione strutturale, limitate alle strutture e infrastrutture  di 
proprieta' pubblica, e non strutturale per  finalita'  di  protezione 
civile, previsti da apposite norme di  legge,  volti  al  complessivo 
miglioramento della gestione delle emergenze  e,  piu'  in  generale, 
alla riduzione dei rischi, alla cui attuazione possono provvedere  le 
componenti  e  strutture  operative  del  Servizio  nazionale,  fermo 
restando  quanto  previsto  dall'articolo  18-bis,   comma   1,   del 
decreto-legge 9 febbraio 2017, n. 8, convertito,  con  modificazioni, 
dalla legge 7 aprile 2017, n. 45. 
  2. A tal fine il Dipartimento  della  protezione  civile  assicura, 
secondo forme e modalita' da definire con ((direttive)) da  adottarsi 
ai  sensi  dell'articolo  15,  opportune  forme  di  coordinamento  e 
monitoraggio ((...)) delle azioni di previsione e prevenzione ((e dei 
loro effetti)), per individuare le priorita'  d'azione  in  relazione 
alle differenti tipologie di rischio. 
  3. Le Regioni,  nei  limiti  della  propria  potesta'  legislativa, 
definiscono provvedimenti con finalita' analoghe a quelle di  cui  ai 
comma 1, per assicurare il coordinamento e la gestione  di  piani  di 
azioni integrate di prevenzione strutturale  e  non  strutturale  per 
finalita' di protezione civile in relazione alle diverse tipologie di 
rischio, con oneri a carico dei propri bilanci. 

 
 
Capo IV 

Gestione delle emergenze di rilievo nazionale 

                               Art. 23 

Dichiarazione dello stato di  mobilitazione  del  Servizio  nazionale 
  della protezione civile (Articolo 5 legge 225/1992; Articoli 107  e 
  108  decreto  legislativo  112/1998;   Articolo   3   decreto-legge 
  245/2002, conv. legge 286/2002) 

  1. In occasione o in vista di eventi di cui all'articolo 7 che, per 
l'eccezionalita'   della   situazione,   possono   manifestarsi   con 
intensita' tale da compromettere la vita, l'integrita' fisica o  beni 
di primaria importanza, il Presidente del Consiglio dei ministri, con 
proprio decreto da adottarsi su proposta del  Capo  del  Dipartimento 
della protezione civile, su richiesta del Presidente della Regione  o 
Provincia   autonoma   interessata   che   ((dichiara))   il    pieno 
dispiegamento delle  risorse  territoriali  disponibili,  dispone  la 
mobilitazione straordinaria del Servizio  nazionale  a  supporto  dei 
sistemi regionali interessati mediante il  coinvolgimento  coordinato 
delle colonne mobili delle altre Regioni e Province  autonome  e  del 
volontariato organizzato di protezione civile di cui all'articolo 32, 
((...)) delle strutture operative nazionali di cui  all'articolo  13, 
comma 1 ((, nonche' dei  comuni  o  loro  forme  associative  per  il 
supporto agli enti locali  coinvolti)).  In  ragione  dell'evoluzione 
dell'evento e delle relative necessita', con ulteriore decreto  viene 
disposta la cessazione dello stato di  mobilitazione,  ad  esclusione 
dei casi  in  cui  si  proceda  alla  deliberazione  dello  stato  di 
emergenza di rilievo nazionale ai sensi dell'articolo 24. 
  2. Sulla base della dichiarazione dello stato di mobilitazione  del 
Servizio  nazionale  di  cui  al  comma  1,  il  Dipartimento   della 
protezione  civile  assicura  il  coordinamento  dell'intervento  del 
Servizio nazionale a supporto delle autorita' regionali di protezione 
civile, allo scopo di concorrere  ad  assicurare  l'assistenza  e  il 
soccorso alle popolazioni interessate in coerenza con quanto previsto 
dall'articolo  8,  comma  1,   lettera   d),   ovvero,   sulla   base 

 
 
 
 
 
 
 
 
dell'intensita'   dell'evento,   ai   sensi   di   quanto    previsto 
dall'articolo 8, comma 1, lettera e), nonche', alla cessazione  delle 
esigenze qualora non  intervenga  la  deliberazione  dello  stato  di 
emergenza di rilievo nazionale, cura la ricognizione delle  attivita' 
di natura straordinaria poste in essere dalle componenti e  strutture 
operative interessate nel  periodo  di  vigenza  della  dichiarazione 
medesima, secondo procedure di rendicontazione definite con direttiva 
da adottarsi ai sensi dell'articolo 15. 
  3. Qualora non intervenga la deliberazione dello stato di emergenza 
di rilievo nazionale, sulla base  delle  ricognizioni  effettuate  ai 
sensi del comma 2, con provvedimento del Capo del Dipartimento  della 
protezione civile, vengono assegnati contributi per il concorso  alla 
copertura  degli  oneri  finanziari  sostenuti  dalle  componenti   e 
strutture operative del Servizio nazionale mobilitate,  ivi  comprese 
quelle dei territori direttamente interessati, a valere sulle risorse 
finanziarie del Fondo per le emergenze nazionali di cui  all'articolo 
44. 
  4. Le Regioni possono definire, con  propria  legge,  provvedimenti 
con analoga finalita' in relazione ad eventi di cui  all'articolo  7, 
comma 1, lettera b), con oneri a carico dei propri bilanci. 

                               Art. 24 

Deliberazione dello stato di emergenza di rilievo nazionale (Articoli 
  5 legge 225/1992; Articoli 107 e 108 decreto legislativo  112/1998; 
  Articolo  5-bis,  comma  5,  decreto-legge  343/2001,  conv.  legge 
  401/2001; Articolo 14 decreto-legge 90/2008, conv. legge  123/2008; 
  Articolo 1, comma 422, legge 147/2013) 

  1. Al verificarsi degli eventi che, a seguito  di  una  valutazione 
speditiva svolta dal Dipartimento della protezione civile sulla  base 
dei dati e delle  informazioni  disponibili  e  in  raccordo  con  le 
Regioni e Province autonome interessate, presentano  i  requisiti  di 
cui all'articolo 7, comma 1, lettera c), ovvero nella loro imminenza, 
il Consiglio dei ministri, su proposta del Presidente  del  Consiglio 
dei ministri, formulata  anche  su  richiesta  del  Presidente  della 
Regione o  Provincia  autonoma  interessata  e  comunque  acquisitane 
l'intesa,  delibera  lo  stato  d'emergenza  di  rilievo   nazionale, 
fissandone la durata e determinandone l'estensione  territoriale  con 
riferimento alla natura e alla  qualita'  degli  eventi  e  autorizza 
l'emanazione delle ordinanze di protezione civile di cui all'articolo 
25. La delibera individua, secondo criteri  omogenei  definiti  nella 
direttiva di  cui  al  comma  7,  le  prime  risorse  finanziarie  da 
destinare all'avvio delle attivita' di  soccorso  e  assistenza  alla 
popolazione e degli interventi piu' urgenti di cui  all'articolo  25, 
comma 2, lettere a) e b), nelle more  della  ricognizione  in  ordine 
agli effettivi fabbisogni e autorizza la spesa nell'ambito del  Fondo 
per le emergenze nazionali di cui all'articolo 44. 

 
 
  2. A seguito della valutazione dell'effettivo  impatto  dell'evento 
calamitoso,  effettuata   congiuntamente   dal   Dipartimento   della 
protezione civile e dalle Regioni e  Province  autonome  interessate, 
sulla  base  di  una  relazione  del  Capo  del  Dipartimento   della 
protezione civile, il Consiglio dei ministri  individua,  con  una  o 
piu' deliberazioni, le ulteriori risorse finanziarie  necessarie  per 
il completamento delle attivita' di cui  all'articolo  25,  comma  2, 
lettere a), b) e c), e per l'avvio degli interventi piu'  urgenti  di 
cui alla lettera d) del  medesimo  comma  2,  autorizzando  la  spesa 
nell'ambito del Fondo per le emergenze nazionali di cui  all'articolo 
44.  Ove,  in  seguito,  si  verifichi,  sulla   base   di   apposita 
rendicontazione, che le risorse destinate alle attivita' di cui  alla 
lettera a) risultino o siano in procinto di risultare  insufficienti, 
il Consiglio dei ministri, sulla base di una relazione del  Capo  del 
Dipartimento  della  protezione  civile,   individua,   con   proprie 
ulteriori  deliberazioni,  le  risorse   finanziarie   necessarie   e 
autorizza la spesa nell'ambito del Fondo per le  emergenze  nazionali 
di cui all'articolo 44. 
  3. La durata dello stato di emergenza di rilievo nazionale non puo' 
superare i 12 mesi, ed e' prorogabile per non piu'  di  ulteriori  12 
mesi. (3)((8)) 
  4. L'eventuale revoca anticipata dello stato d'emergenza di rilievo 
nazionale e' deliberata nel rispetto della procedura dettata  per  la 
delibera dello stato d'emergenza medesimo. 
  5. Le deliberazioni dello stato di emergenza di  rilievo  nazionale 
non sono soggette al controllo  preventivo  di  legittimita'  di  cui 
all'articolo 3 della legge 14  gennaio  1994,  n.  20,  e  successive 
modificazioni. 
  6. Alla scadenza dello stato di emergenza, le amministrazioni e gli 
enti  ordinariamente   competenti,   individuati   anche   ai   sensi 
dell'articolo 26, subentrano in tutti i rapporti  attivi  e  passivi, 
nei   procedimenti   giurisdizionali   pendenti,   anche   ai   sensi 
dell'articolo 110 del codice di procedura civile,  nonche'  in  tutti 
quelli derivanti  dalle  dichiarazioni  gia'  emanate  nella  vigenza 
dell'articolo 5-bis, comma 5, del decreto-legge 7 settembre 2001,  n. 
343 convertito, con modificazioni, dalla legge 9  novembre  2001,  n. 
401, gia' facenti capo ai soggetti nominati  ai  sensi  dell'articolo 
25, comma 7.  Le  disposizioni  di  cui  al  presente  comma  trovano 
applicazione nelle sole ipotesi in cui i soggetti nominati  ai  sensi 
dell'articolo 25, comma 7, siano rappresentanti delle amministrazioni 
e degli enti ordinariamente competenti ovvero soggetti  dagli  stessi 
designati. 
  7. Con direttiva  da  adottarsi  ai  sensi  dell'articolo  15  sono 
disciplinate  le  procedure  istruttorie  propedeutiche  all'adozione 
della deliberazione dello stato di emergenza di rilievo nazionale e i 
relativi adempimenti di competenza dei  Presidenti  delle  Regioni  e 
Province autonome  e  del  Capo  del  Dipartimento  della  protezione 
civile. 

  8. Per le emergenze prodotte da inquinamento marino, la proposta di 
dichiarazione dello stato di emergenza nazionale di cui  al  comma  1 
viene effettuata, in conformita' a quanto previsto  dall'articolo  11 
della legge  31  dicembre  1982,  n.  979,  e  dal  Piano  di  pronto 
intervento nazionale per la difesa da inquinamenti di  idrocarburi  o 
di altre sostanze nocive causati da incidenti marini, di concerto con 
il Ministro dell'ambiente e della tutela del territorio e  del  mare, 
sentito il Dipartimento della protezione civile. 
  9. Le Regioni,  nei  limiti  della  propria  potesta'  legislativa, 
definiscono provvedimenti con finalita' analoghe  a  quanto  previsto 
dal presente articolo in relazione alle emergenze di cui all'articolo 
7, comma 1, lettera b). 

-------------- 
AGGIORNAMENTO (3) 
  Il D.L. 30 dicembre 2019,  n.  162,  convertito  con  modificazioni 
dalla L. 28 febbraio 2020, n. 8, ha disposto (con l'art. 15, comma 1) 
che "In deroga al limite di cui all'articolo 24, comma 3, del decreto 
legislativo 2 gennaio 2018, n.1, lo stato di emergenza correlato agli 
eventi verificatisi il 14 agosto 2018 nel territorio  del  Comune  di 
Genova a causa del crollo di un tratto del viadotto  Polcevera,  noto 
come  Ponte  Morandi,  dichiarato  con  delibera  del  Consiglio  dei 
ministri del 15 agosto 2018, pubblicata nella Gazzetta  Ufficiale  n. 
189 del 16 agosto 2018, e prorogato con delibera  del  Consiglio  dei 
ministri del 31 luglio 2019, pubblicata nella Gazzetta  Ufficiale  n. 
183 del 6 agosto 2019, puo'  essere  prorogato  fino  ad  una  durata 
complessiva di tre anni secondo le modalita'  previste  dal  medesimo 
articolo 24, senza nuovi o maggiori oneri per  la  finanza  pubblica, 
previa informativa semestrale al Dipartimento della protezione civile 
da parte del Commissario delegato sullo stato di  avanzamento  e  sul 
programma di interventi  da  concludere  e  relativi  tempi,  nonche' 
dimostrazione della  disponibilita'  di  risorse  sulla  contabilita' 
speciale a lui intestata per far fronte alle connesse attivita'". 
-------------- 
AGGIORNAMENTO (8) 
  Il D.L. 7 ottobre 2020, n. 125, convertito con modificazioni  dalla 
L. 27 novembre 2020,  n.  159,  ha  disposto  (con  l'art.  1,  comma 
4-duodevicies) che "In considerazione  delle  difficolta'  gestionali 
derivanti dall'emergenza epidemiologica da  COVID-19,  in  deroga  al 
limite di cui all'articolo 24, comma 3, del codice  della  protezione 
civile, di cui al decreto legislativo 2 gennaio 2018, n. 1, lo  stato 
di emergenza dichiarato  con  delibera  del  Consiglio  dei  ministri 
dell'8 novembre 2018, relativo agli eccezionali eventi  meteorologici 
verificatisi a partire dal 2 ottobre 2018, e' prorogato di  ulteriori 
dodici mesi senza nuovi o maggiori oneri  per  la  finanza  pubblica. 
Alle conseguenti attivita' e alle relative spese si fa fronte con  le 
risorse gia' assegnate allo scopo  con  delibere  del  Consiglio  dei 
ministri". 

 
                               Art. 25 

Ordinanze di protezione civile  (Articoli  5  e  20  legge  225/1992; 
Articoli  107  e  108  decreto  legislativo  112/1998;  Articolo   14 
decreto-legge 90/2008, conv. legge 123/2008; Articolo  40,  comma  2, 
                     lettera p), legge 196/2009) 

  1.  Per  il  coordinamento  dell'attuazione  degli  interventi   da 
effettuare durante lo stato di  emergenza  di  rilievo  nazionale  si 
provvede mediante ordinanze di protezione  civile,  da  adottarsi  in 
deroga ad ogni disposizione vigente, nei limiti e  con  le  modalita' 
indicati nella deliberazione dello stato di emergenza e nel  rispetto 
dei  principi  generali  dell'ordinamento  giuridico  e  delle  norme 
dell'Unione europea. Le ordinanze  sono  emanate  acquisita  l'intesa 
delle Regioni e Province autonome territorialmente interessate e, ove 
rechino deroghe alle leggi vigenti,  devono  contenere  l'indicazione 
delle principali norme a cui si  intende  derogare  e  devono  essere 
specificamente motivate. 
  2. Fermo restando quanto previsto al comma 1, con le  ordinanze  di 
protezione civile si dispone, nel limite delle  risorse  disponibili, 
in ordine: 
    a) all'organizzazione ed all'effettuazione  degli  interventi  di 
soccorso e assistenza alla popolazione interessata dall'evento; 
    b) al ripristino della funzionalita' dei servizi pubblici e delle 
infrastrutture di reti strategiche, alle attivita'  di  gestione  dei 
rifiuti, delle macerie, del materiale vegetale o alluvionale o  delle 
terre e rocce da scavo prodotti dagli eventi e alle  misure  volte  a 
garantire  la  continuita'  amministrativa  nei  comuni  e  territori 
interessati, anche mediante interventi di natura temporanea; 
    c)  all'attivazione  di  prime  misure  economiche  di  immediato 
sostegno  al  tessuto  economico  e  sociale  nei   confronti   della 
popolazione e delle attivita' economiche  e  produttive  direttamente 
interessate dall'evento, per fronteggiare le piu' urgenti necessita'; 
    d) alla realizzazione di interventi, anche  strutturali,  per  la 
riduzione  del  rischio  residuo  nelle  aree  colpite  dagli  eventi 
calamitosi,   strettamente   connesso   all'evento   e    finalizzati 
prioritariamente alla tutela della pubblica e privata incolumita', in 
coerenza  con  gli  strumenti  di  programmazione  e   pianificazione 
esistenti; 
    e) alla ricognizione  dei  fabbisogni  per  il  ripristino  delle 
strutture e delle infrastrutture, pubbliche e  private,  danneggiate, 
nonche' dei danni subiti dalle attivita' economiche e produttive, dai 
beni culturali e paesaggistici e dal patrimonio edilizio, da porre in 
essere sulla base di procedure  definite  con  la  medesima  o  altra 
ordinanza; 
    f) all'attuazione delle  misure  per  far  fronte  alle  esigenze 
urgenti  di  cui  alla  lettera  e),  anche  attraverso   misure   di 
delocalizzazione, laddove possibile temporanea,  in  altra  localita' 

 
 
del territorio regionale, entro i limiti  delle  risorse  finanziarie 
individuate con delibera  del  Consiglio  dei  ministri,  sentita  la 
regione interessata, e secondo i criteri individuati con la  delibera 
di cui all'articolo 28. 
  3. Le ordinanze di protezione civile non sono soggette al controllo 
preventivo di legittimita' di  cui  all'articolo  3  della  legge  14 
gennaio 1994, n. 20, e successive modificazioni. 
  4. Le ordinanze di protezione  civile,  la  cui  efficacia  decorre 
dalla data di adozione e che sono pubblicate nella Gazzetta Ufficiale 
della Repubblica italiana, sono rese pubbliche  ai  sensi  di  quanto 
previsto dall'articolo 42 del decreto legislativo 14 marzo  2013,  n. 
33, e successive modificazioni e sono trasmesse, per informazione, al 
Presidente del  Consiglio  dei  ministri,  alle  Regioni  o  Province 
autonome interessate e fino al trentesimo giorno dalla  deliberazione 
dello  stato  di  emergenza  di  rilievo  nazionale,   al   Ministero 
dell'economia e delle finanze. 
  5. Oltre il trentesimo giorno dalla deliberazione  dello  stato  di 
emergenza di rilievo  nazionale  le  ordinanze  sono  emanate  previo 
concerto  con   il   Ministero   dell'economia   e   delle   finanze, 
limitatamente ai profili finanziari. 
  6.  Il  Capo  del  Dipartimento  della   protezione   civile,   per 
l'attuazione degli interventi previsti  nelle  ordinanze  di  cui  al 
presente articolo si avvale delle componenti  e  strutture  operative 
del Servizio nazionale,  e  i  soggetti  attuatori  degli  interventi 
previsti  sono,  di  norma,  identificati   nei   soggetti   pubblici 
ordinariamente competenti allo svolgimento delle  predette  attivita' 
in via prevalente, salvo motivate eccezioni. I provvedimenti adottati 
in attuazione delle ordinanze di protezione civile sono  soggetti  ai 
controlli previsti dalla normativa vigente. 
  7.  Per  coordinare  l'attuazione  delle  ordinanze  di  protezione 
civile,  con  i  medesimi  provvedimenti  possono   essere   nominati 
commissari delegati che operano in  regime  straordinario  fino  alla 
scadenza dello stato  di  emergenza  di  rilievo  nazionale  ((...)). 
Qualora il Capo del Dipartimento si avvalga di  commissari  delegati, 
il relativo provvedimento di nomina  deve  specificare  il  contenuto 
dell'incarico, i tempi e le modalita' del suo esercizio. I commissari 
delegati sono scelti, tranne motivate eccezioni, tra i  soggetti  per 
cui  la  legge  non  prevede  alcun  compenso  per   lo   svolgimento 
dell'incarico. 
  8. Per l'esercizio delle funzioni attribuite con  le  ordinanze  di 
protezione civile non e' prevista la corresponsione di alcun compenso 
per il  Capo  del  Dipartimento  della  protezione  civile  e  per  i 
commissari  delegati,  ove  nominati  tra  i  soggetti   responsabili 
titolari di cariche  elettive  pubbliche.  Ove  si  tratti  di  altri 
soggetti, ai commissari delegati si  applica  l'articolo  23-ter  del 
decreto-legge 6 dicembre 2011, n. 201, convertito, con modificazioni, 
dalla legge 22 dicembre 2011, n. 214, e il  compenso  e'  commisurato 
proporzionalmente alla durata dell'incarico, nel limite del parametro 

massimo  costituito  dal  70  per  cento  del  trattamento  economico 
previsto per il primo presidente della Corte di cassazione. 
  9. La tutela  giurisdizionale  davanti  al  giudice  amministrativo 
avverso  le  ordinanze  di  protezione  civile  e  i   consequenziali 
provvedimenti commissariali nonche' avverso gli atti, i provvedimenti 
e  le  ordinanze  emananti  ai  sensi  del   presente   articolo   e' 
disciplinata dal codice del processo amministrativo. 
  10. Con direttiva  da  adottarsi  ai  sensi  dell'articolo  15,  si 
provvede, senza nuovi o maggiori oneri per la finanza pubblica,  alla 
disciplina  di   un   sistema   di   monitoraggio   e   di   verifica 
dell'attuazione, anche  sotto  l'aspetto  finanziario,  delle  misure 
contenute  nelle  ordinanze  di   protezione   civile   nonche'   dei 
provvedimenti adottati  in  attuazione  delle  medesime  ((...)).  Il 
sistema  di  cui  al  presente  comma  e'  tenuto  ad  assicurare  la 
continuita' dell'azione di monitoraggio ((...)), anche  in  relazione 
alle ordinanze di protezione civile  eventualmente  non  emanate  dal 
Capo del Dipartimento della protezione civile. 
  11. Le Regioni e le Province  autonome  di  Trento  e  di  Bolzano, 
nell'esercizio  della  propria  potesta'   legislativa,   definiscono 
provvedimenti con finalita' analoghe a quanto previsto  dal  presente 
articolo in relazione alle emergenze di cui all'articolo 7, comma  1, 
lettera b), da adottarsi  in  deroga  alle  disposizioni  legislative 
regionali vigenti,  nei  limiti  e  con  le  modalita'  indicati  nei 
provvedimenti di cui all'articolo 24, comma 7. 

                               Art. 26 

Ordinanze volte a favorire il rientro  nell'ordinario  a  seguito  di 
  emergenze di rilievo nazionale (Articoli 5 legge 225/1992; Articoli 
  107 e 108 decreto legislativo  112/1998;  Articolo  1,  comma  422, 
  legge 147/2013) 

  1. Almeno  trenta  giorni  prima  della  scadenza  dello  stato  di 
emergenza di rilievo nazionale, e' adottata apposita ordinanza  volta 
a favorire e regolare il proseguimento dell'esercizio delle  funzioni 
commissariali in via ordinaria nel  coordinamento  degli  interventi, 
conseguenti all'evento, pianificati e non ancora ultimati.  Ferma  in 
ogni caso l'inderogabilita' dei vincoli di finanza pubblica, con tale 
ordinanza possono essere altresi' emanate, per la durata  massima  di 
sei mesi non prorogabile e per i soli interventi connessi all'evento, 
disposizioni  derogatorie,  nel  rispetto   dei   principi   generali 
dell'ordinamento giuridico e  delle  norme  dell'Unione  europea,  in 
materia di affidamento di lavori pubblici e di acquisizione di beni e 
servizi  nonche'  per  la   riduzione   di   termini   analiticamente 
individuati  ((Con  la  medesima  ordinanza  possono  essere  inoltre 
consentite eventuali rimodulazioni del piano degli  interventi  entro 
il termine della scadenza della contabilita' speciale  e  nel  limite 
delle risorse ancora disponibili, previa approvazione  del  Capo  del 

 
 
Dipartimento della protezione civile)). 
  ((2. Con l'ordinanza di cui al comma 1 e'  individuata  l'autorita' 
che, fino alla scadenza della proroga prevista ai sensi dell'articolo 
27,  comma  5,  e'  autorizzata  alla  gestione  della   contabilita' 
speciale.  La  medesima  autorita'  puo'  revocare   gli   interventi 
pianificati di cui al comma 1 che non sono  stati  aggiudicati  entro 
sei mesi dalla data di scadenza dello stato di  emergenza.  Le  somme 
che si rendono disponibili a  seguito  della  revoca  possono  essere 
utilizzate per la  realizzazione  di  nuovi  interventi  strettamente 
connessi  al  superamento  dell'emergenza.  La   medesima   ordinanza 
individua anche le modalita' per  la  prosecuzione  degli  interventi 
senza  soluzione  di   continuita',   fino   all'effettivo   subentro 
dell'autorita' competente in via ordinaria.)) 
  3.  Per  la  prosecuzione  degli  interventi  non  ultimati  e   da 
realizzare  secondo  le  ordinarie  procedure   di   spesa   con   le 
disponibilita'  che  residuano  alla  chiusura   della   contabilita' 
speciale si provvede ai sensi di quanto  previsto  dall'articolo  27, 
comma 5. 

                               Art. 27 

Contabilita' speciali per la  gestione  delle  emergenze  di  rilievo 
  nazionale  e  altre  disposizioni  in  materia   amministrativa   e 
  procedimentale (Articoli 5  legge  225/1992;  Articoli  107  e  108 
  decreto legislativo 112/1998; Articolo 6,  comma  1,  decreto-legge 
  263/2006, conv. legge 290/2006) 

  1. Per l'attuazione delle ordinanze di protezione civile, ai  sensi 
di quanto previsto dall'articolo 44-ter,  comma  8,  della  legge  31 
dicembre 2009, n. 196, puo' essere autorizzata l'apertura di apposite 
contabilita' speciali ((, le quali possono essere  mantenute  per  un 
periodo massimo di quarantotto mesi dalla data di  deliberazione  dei 
relativi stati di emergenza)). 
  2. Le risorse stanziate a valere sul Fondo emergenze  nazionali  di 
cui alla delibera prevista dall'articolo 24, comma 1, sono trasferite 
integralmente a seguito della nomina del commissario  delegato  sulla 
contabilita' speciale aperta ai sensi del comma 1. Le ulteriori somme 
previste dalla delibera di cui  all'articolo  24,  comma  2,  vengono 
corrisposte nella misura del 50 per cento a  seguito  dell'emanazione 
della  delibera  medesima,  mentre   il   restante   50   per   cento 
all'attestazione  dello  stato   di   attuazione   degli   interventi 
finanziati. 
  3. Sulle contabilita' speciali di cui  al  presente  articolo  puo' 
essere autorizzato  il  versamento  di  eventuali  ulteriori  risorse 
finanziarie  finalizzate  al  superamento  dello  specifico  contesto 
emergenziale, diverse da quelle stanziate a valere sul Fondo  per  le 
emergenze nazionali di cui all'articolo 44, e rese disponibili  dalle 
Regioni e dagli enti locali interessati, da individuarsi con apposite 

 
 
ordinanze di protezione civile adottate di concerto con il  Ministero 
dell'economia e delle finanze. Sulle medesime  contabilita'  possono, 
altresi', confluire le risorse finanziarie eventualmente  provenienti 
((da donazioni, da altre  amministrazioni,  nonche'))  dal  Fondo  di 
solidarieta' dell'Unione europea. 
  4. Ai sensi di quanto previsto dagli articoli 60  e  61  del  regio 
decreto 18 novembre 1923, n. 2440,  e  dell'articolo  333  del  regio 
decreto 23 maggio 1924, n. 827, e successive modificazioni,  ai  fini 
del rispetto dei vincoli di finanza pubblica, i  Commissari  delegati 
titolari   di   contabilita'   speciali,   rendicontano,   entro   il 
quarantesimo giorno dalla chiusura di ciascun esercizio e dal termine 
della gestione o del loro incarico, tutte le entrate e tutte le spese 
riguardanti gli interventi di cui coordinano l'attuazione,  indicando 
la provenienza dei fondi, i soggetti beneficiari e  la  tipologia  di 
spesa, secondo uno schema  da  stabilire  con  decreto  del  Ministro 
dell'economia  e  delle  finanze,  sentito  il   Dipartimento   della 
protezione civile, che contenga, altresi', l'indicazione dei  crediti 
e dei debiti e delle relative scadenze, gli interventi  eventualmente 
affidati a soggetti attuatori all'uopo individuati, gli  obblighi  in 
materia di trasmissione e comunicazione dei rendiconti, anche ai fini 
di quanto previsto dall'articolo 42 del decreto legislativo 14  marzo 
2013, n. 33, e successive modificazioni. Per l'omissione o il ritardo 
nella rendicontazione si applica l'articolo 337 del regio decreto  23 
maggio 1924, n. 827. Al fine di garantire la trasparenza  dei  flussi 
finanziari e della rendicontazione di  cui  al  presente  comma  sono 
vietati girofondi tra le contabilita' speciali. 
  5. Per la prosecuzione e il completamento degli interventi e  delle 
attivita' previste dalle ordinanze adottate ai sensi dell'articolo 25 
ove non ultimati o conclusi alla scadenza dello stato di emergenza di 
rilievo nazionale la durata della contabilita' speciale  puo'  essere 
prorogata per un periodo di tempo  determinato  ((fermo  restando  il 
limite di cui al comma 1)). Per gli ulteriori interventi ed attivita' 
da porre in essere secondo le ordinarie procedure  di  spesa  con  le 
disponibilita'  che  residuano  alla  chiusura   della   contabilita' 
speciale, le risorse ivi  giacenti  possono  essere  trasferite  alla 
regione ovvero, ove esistenti, alle agenzie regionali  preposte  allo 
svolgimento  della  funzione  di  protezione  civile  o  ai  soggetti 
attuatori competenti. Per gli interventi e le  attivita'  di  cui  al 
presente comma di  competenza  di  Amministrazioni  dello  Stato,  le 
risorse finanziarie relative che residuano sono  versate  all'entrata 
del bilancio dello Stato per la successiva riassegnazione. 
  6. Le risorse derivanti dalla chiusura delle contabilita'  speciali 
di cui al ((presente codice)) sono vincolate alla realizzazione degli 
interventi previsti nei piani di attuazione delle ordinanze  adottate 
ai sensi dell'articolo 25 ((e sono utilizzate secondo le modalita'  e 
i termini  previsti  dalle  ordinanze  di  cui  all'articolo  26.  Le 
eventuali somme residue sono versate all'entrata del  bilancio  dello 
Stato per la successiva riassegnazione  al  Fondo  per  le  emergenze 

nazionali di cui all'articolo 44, ad eccezione di quelle derivanti da 
fondi di diversa provenienza, che vengono versate al  bilancio  delle 
Amministrazioni di provenienza)).  Al  fine  di  favorire  l'utilizzo 
delle risorse derivanti dalla chiusura delle contabilita' speciali di 
cui al presente comma secondo le procedure  ordinarie  di  spesa,  si 
applica quanto previsto dall'articolo 1, commi 787, 788,  789  e  790 
della legge 27 dicembre 2017, n. 205. 
  7. Fermo quanto  previsto  dall'articolo  1  del  decreto-legge  25 
maggio 1994, n. 313, convertito, con modificazioni,  dalla  legge  22 
luglio 1994,  n.  460,  fino  alla  cessazione  degli  effetti  delle 
ordinanze di protezione civile, resta sospesa ogni azione  esecutiva, 
ivi comprese quelle di cui agli articoli 543 e seguenti del codice di 
procedura civile e quelle di cui agli  articoli  91  e  seguenti  del 
decreto legislativo 2 luglio 2010, n. 104, e sono privi di effetto  i 
pignoramenti comunque notificati. 
  8.  Il  comma  7,  si  applica  alle  risorse  comunque  dirette  a 
finanziare  le  contabilita'  speciali  istituite  con  ordinanze  di 
protezione civile; tali risorse sono insuscettibili di pignoramento o 
sequestro fino alla definitiva chiusura delle pertinenti contabilita' 
speciali. 
  9.  Le  controversie  relative  all'esecuzione  di  interventi   ed 
attivita' realizzati in base alle ordinanze di cui all'articolo 25  o 
comprese in  programmi  di  ricostruzione  di  territori  colpiti  da 
calamita' naturali non possono essere devolute a collegi arbitrali. 
  10. Al fine di assicurare risparmi di spesa,  i  compromessi  e  le 
clausole compromissorie  inserite  nei  contratti  stipulati  per  la 
realizzazione d'interventi o per l'espletamento di attivita' connessi 
alle dichiarazioni di stato di emergenza ai sensi  dell'articolo  24, 
sono nulli. 
  11. Per l'esecuzione dei  provvedimenti  giurisdizionali  emessi  a 
seguito delle controversie relative all'esecuzione di  interventi  ed 
attivita'  derivanti  dal  presente  decreto,  il  termine   previsto 
dall'articolo 14, comma 1, del decreto-legge  31  dicembre  1996,  n. 
669, convertito, con modificazioni, dalla legge 28 febbraio 1997,  n. 
30, e' fissato in centottanta giorni. 

                               Art. 28 

Disciplina delle misure da adottare per rimuovere gli  ostacoli  alla 
ripresa delle normali condizioni di vita nelle aree colpite da eventi 
calamitosi (Articoli 5 legge 225/1992; Articolo 23-sexies,  comma  4, 
decreto-legge  6/1998,  conv.  legge  61/1998;  Articoli  107  e  108 
                    decreto-legislativo 112/1998) 

  1.  ((Con  delibera  del  Consiglio  dei  ministri))  si   provvede 
all'individuazione delle modalita' di  concessione  di  agevolazioni, 
contribuiti e forme di  ristoro  in  favore  dei  soggetti  pubblici, 
privati e attivita' economiche e produttive, danneggiati nel rispetto 

 
 
dei seguenti criteri e nei  limiti  delle  risorse  disponibili  allo 
scopo a legislazione vigente: 
    a) definizione di massimali, sulla base degli effetti determinati 
dalla  tipologia  degli  eventi  calamitosi  commisurati  alla   loro 
intensita' ed estensione; 
    b) definizione di metodologie omogenee  per  l'intero  territorio 
nazionale; 
    c) per i danni subiti dai  soggetti  privati  e  dalle  attivita' 
economiche  e  produttive,  in  tutto  o  in  parte  indennizzati  da 
compagnie  assicuratrici,  previsione  che  la  corresponsione  degli 
eventuali  contributi  pubblici  per   la   ((delocalizzazione,   ove 
possibile temporanea, in altra localita' del territorio  regionale)), 
per la ricostruzione, la riparazione o il ripristino dei danni  abbia 
luogo  solo  fino   alla   concorrenza   dell'eventuale   differenza, 
prevedendo, in tal caso, che  il  contributo  cosi'  determinato  sia 
integrato con un'ulteriore somma pari ai premi  assicurativi  versati 
dai  soggetti  danneggiati  nel  quinquennio  antecedente   la   data 
dell'evento; 
    d) l'esclusione degli edifici  abusivi  danneggiati  o  distrutti 
dalla fruizione delle misure volte a superare lo stato di emergenza. 
  2. ((COMMA ABROGATO DAL D.L. 18 APRILE 2019, N. 32  CONVERTITO  CON 
MODIFICAZIONI DALLA L. 14 GIUGNO 2019, N. 55)). 

                               Art. 29 

Partecipazione del Servizio nazionale alle operazioni di emergenza in 
  ambito internazionale e al meccanismo unionale di protezione civile 
  (Articoli 5 legge 225/1992;  Articolo  4,  comma  2,  decreto-legge 
  90/2005, conv. legge 152/2005; Articolo 40, comma  2,  lettera  p), 
  legge 96/2009;  Articolo  10  legge  125/2014;  Articolo  27  legge 
  115/2015) 

  1. Ferme le competenze del Ministero degli affari  esteri  e  della 
cooperazione  internazionale   e   dell'Agenzia   italiana   per   la 
cooperazione  allo  sviluppo,  in  conformita'  a   quanto   disposto 
dall'articolo  10,  della  legge  11  agosto   2014,   n.   125,   la 
partecipazione del Servizio nazionale agli interventi di emergenza  e 
di primo soccorso all'estero  e'  disciplinata  con  i  provvedimenti 
previsti dagli articoli 23, 24 e 25,  da  adottarsi,  per  quanto  di 
competenza, su richiesta del il medesimo Ministero. In tale  caso  la 
dichiarazione di cui  all'articolo  23  e  la  deliberazione  di  cui 
all'articolo  24  assumono  rispettivamente   la   denominazione   di 
«dichiarazione dello stato di mobilitazione  del  Servizio  nazionale 
della protezione civile per intervento all'estero»  e  «deliberazione 
dello stato di emergenza per intervento all'estero». Nel decreto  del 
Presidente del Consiglio recante  la  deliberazione  dello  stato  di 
mobilitazione del Servizio nazionale per intervento  all'estero  sono 
individuate le risorse finanziarie nei limiti degli stanziamenti  del 

 
 
Fondo per le emergenze nazionali  di  cui  all'articolo  44  e  delle 
risorse stanziate per gli interventi di  cui  all'articolo  10  della 
legge 11 agosto 2014, n. 125.  D'intesa  con  il  Dipartimento  della 
protezione civile e con il Ministero  degli  affari  esteri  e  della 
cooperazione internazionale, le Regioni e  le  Province  autonome  di 
Trento e di Bolzano possono prestare soccorso  ad  enti  territoriali 
esteri con i quali abbiano costituito, nel  rispetto  degli  articoli 
46, 47 e 48 della legge 7 luglio 2009, n. 88, un  gruppo  europeo  di 
cooperazione territoriale, anche in assenza dei provvedimenti di  cui 
agli articoli 24 e 25. 
  2.  Ai  sensi  dell'articolo  8,  comma  1,  lettera  l),  per   la 
partecipazione del Servizio nazionale al "Pool europeo di  protezione 
civile",  ((istituito)),  nell'ambito  del  meccanismo  unionale   di 
protezione civile, dall'articolo 11 della decisione  n.  1313/2013/UE 
del Parlamento europeo e del  Consiglio  del  17  dicembre  2013,  e' 
autorizzato, nel rispetto del comma 1 ((del presente articolo)) e nel 
limite delle risorse disponibili nel Fondo per le emergenze nazionali 
di cui all'articolo 44, allo scopo finalizzate con i provvedimenti di 
cui al medesimo comma 1, l'impiego di moduli, mezzi, attrezzature  ed 
esperti qualificati, specificamente formati e registrati nel  Sistema 
comune di comunicazione e informazione in caso di emergenza  (CECIS), 
su richiesta del Ministero degli affari esteri e  della  cooperazione 
internazionale nel caso di interventi in Paesi terzi. 
  3. Il Capo del Dipartimento della protezione civile se  riceve  una 
richiesta di assistenza tramite  il  Centro  di  coordinamento  della 
risposta alle emergenze (ERCC),  anche  nelle  more  del  decreto  di 
dichiarazione dello stato di mobilitazione di  cui  all'articolo  23, 
comma 1, o della  deliberazione  dello  stato  di  emergenza  di  cui 
all'articolo 24, comma 1, puo' attivare e coordinare le  risorse  del 
Servizio nazionale, ivi incluse quelle di  cui  al  comma  2,  previa 
informativa al Presidente del Consiglio dei ministri  anche  al  fine 
della comunicazione alle Commissioni parlamentari competenti. Il Capo 
del Dipartimento  della  protezione  civile  puo'  stabilire  di  non 
dispiegare le risorse del  Pool  europeo  di  protezione  civile  ove 
sussistano gli elementi ostativi di cui all'articolo 11, paragrafo 7, 
della decisione n. 1313/2013/UE e  di  ritirarle  nei  casi  indicati 
all'articolo 11, paragrafo 8, della medesima decisione. 
  4.  Il  Dipartimento  della  protezione  civile  intraprende   ogni 
iniziativa utile alla partecipazione del Servizio nazionale  al  Pool 
europeo di protezione civile e a rescEU, inclusa  la  conclusione  di 
accordi  e   convenzioni   con   amministrazioni   e   organizzazioni 
avvalendosi anche delle risorse finanziarie previste dalla  decisione 
n. 1313/2013/UE. 

                               Art. 30 

Altre disposizioni relative all'utilizzo  dei  segni  distintivi  del 
  Dipartimento della  protezione  civile  (Articolo  15,  commi  2  e 

 
  3, decreto-legge    39/2009,    conv. legge    77/2009;    Articolo 
  10-bis decreto-legge 93/2013, conv. legge 123/2013) 

  1. L'uso del logo, degli stemmi, degli emblemi, delle denominazioni 
e  di  ogni  altro  segno  distintivo  dell'immagine,  riferiti  alla 
Presidenza del Consiglio dei ministri - Dipartimento della protezione 
civile,  e'  esclusivamente  riservato   agli   operatori   ad   esso 
appartenenti. 
  2. Ferma la facolta' del Capo  del  Dipartimento  della  protezione 
civile di  autorizzare,  anche  convenzionalmente,  l'uso  temporaneo 
delle  denominazioni,  degli  stemmi,  degli  emblemi  e  dei   segni 
distintivi, di cui al comma 1, ed in deroga al comma medesimo,  anche 
nell'ambito di iniziative culturali ed editoriali in coerenza con  le 
finalita'  istituzionali  e  dell'immagine  attribuite  al   medesimo 
Dipartimento, chiunque ne faccia indebito utilizzo e' punito  con  la 
multa da 1.000 euro a 5.000 euro, salvo che il fatto costituisca piu' 
grave reato. 
  3. Al fine di porre il personale in servizio presso il Dipartimento 
della protezione civile in grado di  essere  prontamente  individuato 
nell'espletamento  delle  attivita'  di  protezione  civile  di   cui 
all'articolo 2, comma 6, con decreto del Presidente del Consiglio dei 
ministri sono stabilite le  norme  riguardanti  la  disciplina  delle 
uniformi e del loro uso. 
  4. Con il decreto di cui al comma 3 sono  altresi'  determinate  le 
caratteristiche della  bandiera  d'istituto  del  Dipartimento  della 
protezione civile, nonche' le relative modalita' d'uso e custodia. 

Partecipazione dei cittadini e volontariato organizzato di protezione civile 

Capo V 

Sezione I 

Cittadinanza attiva e partecipazione 

                               Art. 31 

Partecipazione dei cittadini  alle  attivita'  di  protezione  civile 

 
 
 
 
 
 
 
 
  (Articolo  18 legge  225/1992;   Articolo   4,   comma   2, decreto 
  legislativo 117/2017) 

  1. Il Servizio nazionale promuove iniziative volte ad accrescere la 
resilienza  delle  comunita',   favorendo   la   partecipazione   dei 
cittadini, singoli e associati, anche mediante formazioni  di  natura 
professionale,  alla  pianificazione  di   protezione   civile   come 
disciplinata dall'articolo 18, e la  diffusione  della  conoscenza  e 
della cultura di protezione civile. 
  2.  Le  componenti  del  Servizio  nazionale,   nell'ambito   delle 
rispettive attribuzioni, forniscono ai cittadini  informazioni  sugli 
scenari di rischio e sull'organizzazione dei  servizi  di  protezione 
civile del proprio territorio, anche al fine di  consentire  loro  di 
adottare misure di autoprotezione nelle situazioni  di  emergenza  di 
cui all'articolo 7, comma 1, lettere a), b) e c), in occasione  delle 
quali essi hanno il dovere di ottemperare alle disposizioni impartite 
dalle autorita' di protezione civile in coerenza con quanto  previsto 
negli strumenti di pianificazione. 
  3. I cittadini possono concorrere allo svolgimento delle  attivita' 
di protezione civile, acquisite le conoscenze  necessarie  per  poter 
operare in  modo  efficace,  integrato  e  consapevole,  aderendo  al 
volontariato organizzato operante nel settore,  ai  sensi  di  quanto 
previsto dall'articolo 32 e  nella  Sezione  II  del  presente  Capo, 
ovvero, in forma occasionale, ove possibile, in caso di situazioni di 
emergenza,  agendo  a  titolo  personale   e   responsabilmente   per 
l'esecuzione di primi interventi immediati direttamente  riferiti  al 
proprio ambito personale, familiare o di prossimita', in  concorso  e 
coordinandosi con l'attivita' delle citate organizzazioni. 
  4. Le Regioni e le Province autonome possono disciplinare ulteriori 
forme di partecipazione  dei  cittadini  in  forma  occasionale  alle 
attivita' di  soccorso  non  direttamente  riferite  al  loro  ambito 
personale, familiare o di prossimita'. 

                               Art. 32 

Integrazione del  volontariato  organizzato  nel  Servizio  nazionale 
  della protezione civile (Articolo 18 legge  225/1992;  Articolo  8, 
  comma 1, decreto-legge 90/2005, conv. legge 152/2005;  Articolo  4, 
  comma 2, 5, comma 1, lettera y), 17,  32,  comma  4,  e  41,  comma 
  6, decreto legislativo 117/2017) 

  1. Il volontario di protezione civile e' colui che, per sua  libera 
scelta, svolge l'attivita' di volontariato in favore della  comunita' 
e del bene comune, nell'ambito delle attivita' di  protezione  civile 
di cui all'articolo 2, mettendo a disposizione il proprio tempo e  le 
proprie capacita' per acquisire, all'interno delle  organizzazioni  o 
delle altre forme di volontariato  organizzato  di  cui  al  presente 
Capo, la formazione e la preparazione necessaria per concorrere  alla 

 
 
 
promozione di efficaci risposte ai  bisogni  delle  persone  e  delle 
comunita' beneficiarie della sua azione in modo personale,  spontaneo 
e gratuito, senza fini di lucro, neanche indiretti, ed esclusivamente 
per fini di solidarieta', partecipando, con passione e impegno ad una 
forza libera e organizzata che contribuisce a migliorare la  vita  di 
tutti. 
  2. Il Servizio nazionale della protezione civile promuove  la  piu' 
ampia partecipazione del volontariato organizzato alle  attivita'  di 
protezione civile di cui all'articolo 2, riconoscendone il  valore  e 
la funzione sociale ai fini dell'adempimento dei doveri  inderogabili 
di  solidarieta'  di  cui  all'articolo  2,  secondo   comma,   della 
Costituzione  e,  in  quanto  espressione  dei  principi  di   libera 
partecipazione, solidarieta' e pluralismo, ne riconosce e stimola  le 
iniziative e ne assicura il coordinamento. 
  3. La partecipazione del  volontariato  al  Servizio  nazionale  si 
realizza mediante enti del  Terzo  settore,  ivi  compresi  i  Gruppi 
comunali, che  svolgono  l'attivita'  di  protezione  civile  di  cui 
all'articolo 5, comma 1, lettera y) del decreto legislativo 3  luglio 
2017,  n.  117,  nonche'  mediante  altre   forme   di   volontariato 
organizzato appositamente costituite,  per  il  perseguimento,  senza 
scopo di lucro, delle finalita' civiche, solidaristiche e di utilita' 
sociale concorrenti all'esercizio della funzione di protezione civile 
di cui all'articolo 1. 
  4. In conformita' a quanto previsto dagli articoli 3, 4,  comma  2, 
32, comma 4, e 41, comma 6, del decreto legislativo 3 luglio 2017, n. 
117, le disposizioni del citato decreto legislativo si  applicano  al 
volontariato  di  cui  al  comma  2  in  quanto  compatibili  con  le 
disposizioni contenute nel presente Capo. 
  5. I modi e  le  forme  di  partecipazione  del  volontariato  alle 
attivita' di  protezione  civile  sono  definiti  dalle  disposizioni 
contenute nella Sezione  II  del  presente  Capo,  che  costituiscono 
principi della legislazione statale in  materia  e  disciplinano,  in 
particolare, strumenti, modalita' e procedure per: 
    a) garantire l'integrazione del volontariato  nell'organizzazione 
del Servizio nazionale, anche a livello territoriale, regolandone  la 
preparazione, l'attivazione e l'impiego in forma coordinata; 
    b)  la   partecipazione   del   volontariato   all'attivita'   di 
predisposizione ed attuazione di piani di protezione civile  ed  alle 
attivita' di previsione, prevenzione, gestione  e  superamento  delle 
situazioni di emergenza di cui all'articolo 7, comma 1,  lettere  a), 
b)  e  c),  prevedendo  il  rimborso  delle   spese   sostenute,   il 
mantenimento del posto di lavoro e del relativo trattamento economico 
e previdenziale nei periodi di impiego riconosciuti  ai  sensi  della 
lettera  a),  e  la  garanzia  della  copertura  assicurativa   degli 
interessati; 
    c) la  concessione  di  contributi  per  il  potenziamento  della 
capacita' operativa, il miglioramento della preparazione tecnica  dei 
volontari e lo sviluppo della resilienza delle comunita'. 

  6. Con direttive da adottarsi ai sensi dell'articolo 15,  acquisito 
il parere  del  Comitato  di  cui  all'articolo  42,  sono  impartiti 
indirizzi  per  assicurare,  nel  rispetto  delle  peculiarita'   dei 
territori, l'unitaria ed effettiva attuazione delle  disposizioni  di 
cui alla Sezione II del presente Capo. 

Disciplina della partecipazione del volontariato organizzato alle attivita' di protezione civile 

Sezione II 

                               Art. 33 

Disciplina  delle  organizzazioni  di  volontariato  e   delle   reti 
  associative operanti nel settore della protezione  civile  a  norma 
  degli articoli 4, comma 2, 32, comma 4, e 41, comma 6, del  decreto 
  legislativo 3 luglio 2017, n. 117 (Articolo 5, comma 1, lettera a), 
  4, comma 1,m lettera m) e 7, comma 1, legge 106/2016;  Articolo  4, 
  comma   2,   32,   comma   4,   41,   comma   6,   e    53, decreto 
  legislativo 117/2017;  Articolo  1, decreto  del  Presidente  della 
  Repubblica 194/2001) 

  1. Per operare nel settore della  protezione  civile,  al  fine  di 
salvaguardarne la specificita', le organizzazioni di volontariato, le 
reti associative e gli altri enti  del  Terzo  settore  iscritti  nel 
Registro unico di cui  all'articolo  46  del  decreto  legislativo  3 
luglio 2017, n. 117, che  annoverano  la  protezione  civile  tra  le 
attivita' di interesse generale in cui operano ai sensi dell'articolo 
5  del  citato  decreto  legislativo,  nonche'  le  altre  forme   di 
volontariato  organizzato  di  protezione   civile,   sono   soggette 
all'obbligo di iscrizione nell'Elenco nazionale del  volontariato  di 
protezione civile di cui all'articolo 34.  Con  il  provvedimento  da 
adottarsi ai sensi dell'articolo 53 del decreto legislativo 3  luglio 
2017, n. 117, sentito il Dipartimento  della  protezione  civile,  si 
provvede al necessario coordinamento della disciplina dell'iscrizione 

 
 
 
 
 
 
 
 
 
 
nel Registro unico di cui all'articolo  46  del  citato  decreto  con 
quella dell'iscrizione nell'Elenco nazionale di cui all'articolo 34. 
  2. Il Dipartimento  della  protezione  civile  e  le  strutture  di 
protezione civile delle Regioni e delle Province autonome di Trento e 
di Bolzano esercitano  le  funzioni  relative  alla  predisposizione, 
tenuta,   aggiornamento,   conservazione   e   revisione    periodica 
dell'Elenco nazionale di cui all'articolo 34. 
  3. Ai sensi di quanto  previsto  dall'articolo  41,  comma  6,  del 
decreto legislativo 3 luglio 2017, n. 117: 
    a) sono reti associative di cui al comma 1  del  citato  articolo 
41, se operanti nel  settore  della  protezione  civile,  quelle  che 
associano un numero di enti del Terzo settore non inferiore a 20,  le 
cui sedi legali o operative siano presenti in almeno  due  Regioni  o 
Province autonome e che risultino iscritte nell'Elenco  nazionale  di 
cui all'articolo 34; 
    b) sono reti associative nazionali di cui al comma 2  del  citato 
articolo 41, solo ai fini di quanto  previsto  dall'articolo  96  del 
citato decreto legislativo, anche quelle che associano un  numero  di 
enti del Terzo settore operanti nel settore della  protezione  civile 
non inferiore a 100, le cui sedi legali o operative siano presenti in 
almeno tre regioni o  province  autonome  e  che  risultino  iscritte 
nell'Elenco nazionale di cui all'articolo 34. 
  4. Le funzioni di  vigilanza,  monitoraggio  e  controllo  pubblico 
sugli enti del Terzo settore operanti nello specifico  settore  della 
protezione civile e sulle loro  attivita',  finalizzate  a  garantire 
l'uniforme  e  corretta  osservanza  della  disciplina   legislativa, 
statutaria e regolamentare ad essi applicabile, sono  esercitate,  ai 
sensi degli articoli 92 e seguenti del decreto legislativo  3  luglio 
2017, n. 117, in collaborazione con il Dipartimento della  protezione 
civile e con le strutture di protezione civile delle Regioni e  delle 
Province autonome di Trento e di Bolzano. Alla relativa disciplina si 
provvede  con  specifiche  disposizioni  con  il   decreto   di   cui 
all'articolo 96 del citato decreto legislativo n. 117 del 2017, sulla 
base   delle   proposte   tecniche   formulate   congiuntamente   dal 
Dipartimento della protezione civile e dalle strutture di  protezione 
civile delle Regioni  e  delle  Province  autonome  di  Trento  e  di 
Bolzano. 

                               Art. 34 

Elenco nazionale del  volontariato  di  protezione  civile  (Articolo 
  18 legge 225/1992; Articolo 5, comma 1, lettera  a),  4,  comma  1, 
  lettera m), e 7, comma 1, legge 106/2016; Articolo 4, comma  2,  5, 
  comma  1,  lettera  y),  32,  comma  4  e  41,   comma   6, decreto 
  legislativo 117/2017;  Articolo  1, decreto  del  Presidente  della 
  Repubblica 194/2001) 

  1.  L'Elenco  nazionale  del  volontariato  di  protezione   civile 

 
 
costituisce lo strumento operativo mediante il quale viene assicurata 
la partecipazione del volontariato organizzato alle attivita' di  cui 
all'articolo 2, garantendone l'indirizzo unitario, nel rispetto delle 
peculiarita'  dei  territori,  grazie  a  specifiche   modalita'   di 
registrazione. 
  2. I soggetti di  cui  all'articolo  32,  comma  2,  che  intendono 
partecipare alle attivita' di  cui  all'articolo  2,  sul  territorio 
nazionale o  all'estero,  nonche'  svolgere  attivita'  formative  ed 
addestrative  nelle  medesime   materie,   devono   essere   iscritti 
nell'elenco nazionale del volontariato di protezione civile. 
  3. L'Elenco nazionale del  volontariato  di  protezione  civile  e' 
costituito dall'insieme: 
    a) degli elenchi  territoriali  del  volontariato  di  protezione 
civile, istituiti presso le Regioni e le Province autonome di  Trento 
e di Bolzano; 
    b) dell'elenco centrale del volontariato  di  protezione  civile, 
istituito presso il Dipartimento della protezione civile. 
  4. Con apposita direttiva, da adottarsi ai sensi dell'articolo  32, 
comma  6,  sono  disciplinati  i  requisiti  e   le   procedure   per 
l'iscrizione all'Elenco  nazionale  del  volontariato  di  protezione 
civile, fatte salve le  peculiarita'  territoriali,  con  particolare 
riguardo all'individuazione di specifici requisiti strutturali  e  di 
caratteristiche  di  capacita'  tecnico-operativa  ed  alle  relative 
verifiche e nel rispetto, per quanto concerne le reti associative, di 
quanto  previsto  dal  comma  4  dell'articolo  33,  nonche'  per  la 
sospensione o cancellazione dal medesimo Elenco. Le province autonome 
di Trento e di Bolzano provvedono a disciplinare  i  requisiti  e  le 
modalita'   per   richiedere   l'iscrizione   dei   propri    elenchi 
territoriali. 
  5. Fino all'entrata in vigore della direttiva di cui al comma 4,  i 
soggetti   iscritti   nell'Elenco   nazionale    come    disciplinato 
dall'articolo  1  del  decreto  del  Presidente  della  Repubblica  8 
febbraio 2001,  n.  194,  e  dal  paragrafo  1  della  direttiva  del 
Presidente del Consiglio dei ministri del  9  novembre  2012  recante 
«Indirizzi operativi per assicurare l'unitaria  partecipazione  delle 
organizzazioni di volontariato all'attivita'  di  protezione  civile» 
pubblicata nella Gazzetta Ufficiale  n.  27  del  1°  febbraio  2013, 
continuano a  beneficiare  dei  diritti  derivanti  dalla  rispettiva 
qualifica. 
  6. La direttiva di cui al comma 4 prevede, altresi',  indirizzi  in 
tema di emblemi e loghi dei soggetti iscritti nell'Elenco di  cui  al 
comma  3,  volti  a  facilitare  l'individuazione  dei  volontari  di 
protezione civile  da  parte  dei  cittadini  sull'intero  territorio 
nazionale. 

                               Art. 35 

Gruppi comunali di protezione  civile  (Articolo  18 legge  225/1992; 

 
  Articolo 5, comma 1, lettera a), 4, comma 1,m lettera m) e 7, comma 
  1, legge     106/2016;     Articolo     4,     comma      2 decreto 
  legislativo 117/2017;  Articolo  1, decrto  del  Presidente   della 
  Repubblica 194/2001) 

  1. I Comuni possono promuovere la costituzione, con riferimento  al 
proprio ambito territoriale, di  un  gruppo  comunale  di  protezione 
civile composto esclusivamente da cittadini che scelgono di  aderirvi 
volontariamente, quale ente del Terzo  settore  costituito  in  forma 
specifica, ai sensi di quanto previsto dall'articolo 4, comma 2,  del 
decreto legislativo 3 luglio 2017, n. 117. La costituzione del Gruppo 
comunale di volontariato  di  protezione  civile  e'  deliberata  dal 
Consiglio comunale, sulla  base  di  uno  schema-tipo  approvato  con 
apposita direttiva da adottarsi ai sensi dell'articolo 15, sentito il 
Ministero del lavoro e delle politiche sociali e acquisito il  parere 
del Comitato di cui all'articolo 42 che prevede, in particolare: 
    a) che il Comune, mediante i  propri  uffici,  cura  la  gestione 
amministrativa del Gruppo comunale e ne e' responsabile; 
    b) che all'interno del Gruppo comunale e' individuato, secondo  i 
principi di democraticita', un coordinatore operativo dei  volontari, 
referente  delle  attivita'  di   quest'ultimi,   e   sono   altresi' 
individuate la durata e le modalita' di revoca del coordinatore. 
  2. Al fine di essere integrati nel  Servizio  nazionale,  i  Gruppi 
comunali  si  iscrivono  negli  elenchi  territoriali  gestiti  dalle 
Regioni e dalle Province autonome. 
  3. Possono, altresi', essere costituiti,  in  coerenza  con  quanto 
previsto dal presente articolo, gruppi intercomunali o provinciali. 

                               Art. 36 

Altre  forme  di  volontariato  organizzato  di   protezione   civile 
  (Articolo 18 legge 225/1992; Articolo 5, comma 1,  lettera  a),  4, 
  comma 1,m lettera m) e 7,  comma  1, legge  106/2016;  Articolo  4, 
  comma  2 decreto  legislativo 117/2017;  Articolo  1, decreto   del 
  Presidente della Repubblica 194/2001) 

  1.  Possono  essere   iscritti   nell'Elenco   nazionale   di   cui 
all'articolo  34  anche  altre  forme  di  volontariato   organizzato 
operanti nel settore della protezione civile con sede  operativa  nel 
territorio nazionale, anche in attuazione di  accordi  internazionali 
in vigore per la Repubblica Italiana in materia di assistenza in caso 
di  gravi  emergenze  determinate  da  eventi  naturali  o  derivanti 
dall'attivita' dell'uomo. 
  2. I soggetti di cui al comma 1  possono  essere  riconosciuti,  in 
conformita' a quanto previsto dal decreto legislativo 3 luglio  2017, 
n. 117, quali enti del Terzo settore costituiti in  forma  specifica, 
ai sensi di quanto previsto dall'articolo 4, comma  2,  del  medesimo 
decreto legislativo, secondo modalita' previste nel provvedimento  da 

 
 
 
adottarsi ai sensi dell'articolo 53. 

                               Art. 37 

Contributi finalizzati al potenziamento della capacita' operativa, al 
  miglioramento della preparazione  tecnica,  nonche'  allo  sviluppo 
  della  resilienza  delle  comunita'  (Articolo  18  legge 225/1992; 
  Articolo 5, comma 1, lettera a), 4, comma 1,m lettera m) e 7, comma 
  1, legge 106/2016; Articolo 4, comma 2, 5, comma 1, lettera y), 32, 
  comma 4, e 41, comma 6, decreto legislativo 117/2017;  Articoli  2, 
  3, 4, 5, 6 e 7, decreto del Presidente della Repubblica 194/2001) 

  1. Al fine di promuovere la crescita qualitativa  del  volontariato 
di protezione civile, nella prospettiva  dell'intervento  di  livello 
nazionale, il Dipartimento della protezione civile puo' concedere  al 
volontariato organizzato di cui all'articolo  32,  nei  limiti  degli 
stanziamenti  destinati  allo  scopo,  contributi  finalizzati   alla 
realizzazione  di  progetti  per  il  potenziamento  della  capacita' 
operativa, per il miglioramento della preparazione tecnica e  per  lo 
sviluppo della resilienza delle comunita', intendendosi: 
    a) per potenziamento della  capacita'  operativa,  l'integrazione 
delle attrezzature, dei mezzi e delle dotazioni strumentali volta  al 
raggiungimento di un livello di  dotazione  di  apparati  strumentali 
piu' elevato rispetto a  quello  di  cui  si  dispone,  sia  mediante 
interventi sulle dotazioni gia' acquisite, sia mediante  acquisizione 
di nuovi mezzi e attrezzature; 
    b) per miglioramento della preparazione tecnica,  lo  svolgimento 
delle pratiche di  addestramento  e  di  ogni  altra  attivita',  ivi 
inclusa quella di formazione,  atta  a  conseguire  un  miglioramento 
qualitativo ed una maggiore efficacia dell'attivita' espletata; 
    c) per sviluppo della resilienza delle comunita', ogni  attivita' 
volta  alla  diffusione  della  conoscenza  e  della  cultura   della 
protezione civile allo scopo di favorire l'adozione di  comportamenti 
consapevoli e misure di autoprotezione da parte dei cittadini,  utili 
a ridurre i rischi derivanti dagli eventi di cui all'articolo 7, e ad 
attenuarne le conseguenze, nel quadro delle campagne di  informazione 
promosse dalle componenti del Servizio nazionale. 
  2.  Le  modalita'  per  la  presentazione  dei  progetti,  la  loro 
valutazione e la concessione dei relativi contributi sono  stabilite, 
sulla  base  di  criteri,  con  validita'  triennale,  definiti   dal 
Dipartimento della protezione  civile  previa  intesa  in  seno  alla 
Conferenza unificata di cui al decreto legislativo 28 agosto 1997, n. 
281, e acquisito il parere del Comitato di cui all'articolo  42,  con 
decreto  del  Capo  del  Dipartimento  della  protezione  civile,  da 
adottarsi entro il 31 maggio di ogni anno  di  validita'  dei  citati 
criteri. I progetti devono essere conseguentemente  presentati  entro 
il 31 dicembre di ciascun anno e all'istruttoria, alla concessione  e 
all'erogazione dei contributi si provvede nell'esercizio  successivo, 

 
 
nei limiti delle risorse finanziarie disponibili. 
  3. Con il decreto di cui al comma 2 si dispone, in particolare,  in 
relazione: 
    a) agli  obblighi  ai  quali  sono  soggetti  i  beneficiari  dei 
contributi; 
    b) ai  termini  per  la  realizzazione  dei  progetti  ammessi  a 
contributo; 
    c) allo svolgimento dei  necessari  accertamenti  sulla  corretta 
attuazione  dei  progetti  ammessi  a  contributo,   anche   con   il 
coinvolgimento di altri  soggetti  idonei  appartenenti  al  Servizio 
nazionale; 
    d) alle modalita' di revoca del  contributo  e  alle  conseguenti 
misure da adottarsi nei confronti dei soggetti beneficiari. 

                               Art. 38 

Partecipazione del volontariato organizzato  alla  pianificazione  di 
  protezione civile  (Articolo 18 legge 225/1992; Articolo  5,  comma 
  1, lettera a),  4,  comma  1,m  lettera  m)  e  7,  comma  1, legge 
  106/2016; Articolo 4, comma 2, 5, comma 1, lettera y), 32, comma  4 
  e 41, comma 6, decreto  legislativo 117/2017;  Articolo  8, decreto 
  del Presidente della Repubblica 194/2001) 

  1. Il volontariato organizzato di cui all'articolo 32 prende  parte 
alle  attivita'  di  predisposizione  ed  attuazione  dei  piani   di 
protezione civile,  secondo  forme  e  modalita'  da  concordare  con 
l'autorita' competente, e puo' richiedere copia degli studi  e  delle 
ricerche elaborati da soggetti  pubblici  in  materia  di  protezione 
civile, con l'osservanza delle modalita' e nei limiti stabiliti dalla 
legge 7 agosto 1990, n. 241 e dal decreto legislativo 14 marzo  2013, 
n. 33 e successive modificazioni. 
  2. Il Dipartimento della protezione civile dispone, d'intesa con le 
regioni e le province autonome interessate, anche  mediante  appositi 
corsi di formazione, iniziative dirette a favorire la  partecipazione 
del volontariato organizzato di cui all'articolo 32 alle attivita' di 
cui all'articolo 2. 
  3.  Nell'ambito   delle   attivita'   di   predisposizione   e   di 
aggiornamento dei piani di protezione civile di cui all'articolo  18, 
le  autorita'   competenti   possono   avvalersi   del   volontariato 
organizzato di cui all'articolo 32, nei confronti  dei  quali  e  dei 
relativi aderenti, se espressamente a cio' autorizzati, si  applicano 
i benefici di cui agli articoli 39 e 40. 

                               Art. 39 

Strumenti per consentire  l'effettiva  partecipazione  dei  volontari 
  alle attivita' di protezione civile (Articolo  18  legge  225/1992; 
  Articolo 5, comma 1, lettera a), 4, comma 1,m lettera m) e 7, comma 

 
 
 
  1, legge 106/2016; Articolo 4, comma 2, 5, comma 1, lettera y), 32, 
  comma 4, e 41, comma 6, decreto legislativo 117/2017; Articoli 9  e 
  15, decreto del Presidente della Repubblica 194/2001) 

  1. Ai volontari aderenti a soggetti iscritti nell'Elenco  nazionale 
di cui  all'articolo  34,  impiegati  in  attivita'  di  soccorso  ed 
assistenza in vista o in occasione degli eventi di  cui  all'articolo 
7, anche su richiesta del sindaco o di altre autorita' amministrative 
di protezione civile, vengono garantiti, mediante l'autorizzazione da 
rendere con apposita comunicazione di  attivazione  del  Dipartimento 
della  protezione  civile,  per  i  soggetti   iscritti   nell'elenco 
centrale, ovvero delle Regioni e Province autonome  di  Trento  e  di 
Bolzano, per i soggetti iscritti nei rispettivi elenchi territoriali, 
relativamente al periodo di effettivo impiego che il datore di lavoro 
e' tenuto a consentire, per un periodo non superiore a trenta  giorni 
continuativi e fino a novanta giorni nell'anno: 
    a) il mantenimento del posto di lavoro pubblico o privato; 
    b) il mantenimento del trattamento economico e  previdenziale  da 
parte del datore di lavoro pubblico o privato; 
    c)  la  copertura  assicurativa  secondo  le  modalita'  previste 
dall'articolo 18 del decreto legislativo 3 luglio 2017, n. 117, anche 
mediante la stipula di ulteriori polizze  integrative  da  parte  del 
Dipartimento della protezione  civile  o  delle  Regioni  e  Province 
autonome di Trento e di Bolzano, nei limiti delle risorse finanziarie 
disponibili,  da  attivare  in  occasione  della  partecipazione  del 
volontariato  organizzato  ad  emergenze  di  rilievo  nazionale   di 
particolare durata o a interventi all'estero. 
  2. In occasione di situazioni di emergenza di rilievo  nazionale  e 
per tutta la durata dello stesso, su autorizzazione del  Dipartimento 
della protezione  civile,  e  per  i  casi  di  effettiva  necessita' 
singolarmente individuati, i limiti massimi previsti  per  l'utilizzo 
dei volontari nelle  attivita'  di  soccorso  ed  assistenza  possono 
essere  elevati  fino  a  sessanta  giorni  continuativi  e  fino   a 
centottanta giorni nell'anno. ((6)) 
  3. Ai volontari aderenti a soggetti iscritti nell'Elenco  nazionale 
di cui all'articolo 34 impegnati in attivita' di  pianificazione,  di 
addestramento e formazione  teorico-pratica  e  di  diffusione  della 
cultura e della conoscenza della protezione  civile,  preventivamente 
promosse o autorizzate, con apposita  comunicazione  di  attivazione, 
resa  dal  Dipartimento  della  protezione  civile,  per  i  soggetti 
iscritti  nell'elenco  centrale,  ovvero  dalle  Regioni  e  Province 
autonome di  Trento  e  di  Bolzano,  per  i  soggetti  iscritti  nei 
rispettivi elenchi territoriali,  i  benefici  di  cui  al  comma  1, 
lettere a)  e  b),  si  applicano  per  un  periodo  complessivo  non 
superiore a dieci giorni continuativi e fino ad un massimo di  trenta 
giorni nell'anno. Limitatamente  agli  organizzatori  delle  suddette 
iniziative, i benefici di cui al comma 1 si applicano anche alle fasi 
preparatorie e comunque connesse alla  realizzazione  delle  medesime 

 
iniziative. 
  4. Ai datori di lavoro pubblici o privati dei volontari di  cui  ai 
commi 1, 2 e 3, che ne  facciano  richiesta,  viene  rimborsato,  nei 
limiti delle risorse finanziarie all'uopo disponibili,  l'equivalente 
degli emolumenti versati al lavoratore legittimamente impegnato  come 
volontario, con le procedure indicate nell'articolo 40. I rimborsi di 
cui al presente comma possono  essere  alternativamente  riconosciuti 
con le modalita' del credito d'imposta ai sensi  di  quanto  previsto 
dall'articolo  38  del  decreto-legge  17  ottobre  2016,   n.   189, 
convertito, con modificazioni, dalla legge 15 dicembre 2016, n. 229. 
  5. Ai volontari lavoratori autonomi, aderenti a  soggetti  iscritti 
nell'Elenco  nazionale  di  cui  all'articolo  34,  impiegati   nelle 
attivita' previste dal presente articolo, e che ne  fanno  richiesta, 
e' corrisposto  il  rimborso  per  il  mancato  guadagno  giornaliero 
calcolato sulla  base  della  dichiarazione  del  reddito  presentata 
l'anno precedente a quello  in  cui  e'  stata  prestata  l'opera  di 
volontariato, nel limite di euro 103,30 giornalieri. Il limite di cui 
al presente comma e' aggiornato, sulla base dell'inflazione,  ogni  3 
anni, con apposito decreto del Capo del Dipartimento della protezione 
civile da adottarsi di concerto  con  il  Ministero  dell'economia  e 
delle finanze. 
  6.  Le  disposizioni  di  cui   al   presente   articolo,   nonche' 
dell'articolo 40, si  applicano  anche  nel  caso  di  iniziative  ed 
attivita', svolte all'estero, purche' preventivamente autorizzate dal 
Dipartimento della protezione civile. 

------------------ 
AGGIORNAMENTO (6) 
  Il D.L. 17 marzo 2020, n. 18, convertito con modificazioni dalla L. 
24 aprile 2020, n. 27, ha disposto (con l'art. 35-bis, comma  1)  che 
"Al fine  di  far  fronte  alle  esigenze  straordinarie  ed  urgenti 
connesse alla situazione di emergenza di rilievo nazionale, decretata 
con delibera del Consiglio  dei  ministri  del  31  gennaio  2020,  i 
periodi continuativi di cui al comma 2 dell'articolo 39 del codice di 
cui al decreto legislativo 2 gennaio 2018, n. 1, sono elevati fino  a 
centottanta giorni,  fermo  restando  il  limite  massimo  di  giorni 
nell'anno previsto nel medesimo comma 2". 

                               Art. 40 

Rimborso al volontariato organizzato di protezione civile delle spese 
  autorizzate   per   attivita'   di    pianificazione,    emergenza, 
  addestramento  e  formazione  teorico-pratica  e  diffusione  della 
  cultura e conoscenza della protezione  civile  (Articolo  18  legge 
  225/1992; Articolo 5, comma 1, lettera a), 4, comma 1,m lettera  m) 
  e 7, comma 1, legge 106/2016; Articolo 4,  comma  2,  5,  comma  1, 
  lettera y),  32,  comma  4  e  41,  comma  6,  decreto  legislativo 
  117/2017;  Articoli  10,13  e  15  decreto  del  Presidente   della 

 
 
  Repubblica 194/2001) 

  1. Le istanze volte ad ottenere il rimborso, da parte dei datori di 
lavoro  dei  volontari,  per  le  spese  sostenute  in  occasione  di 
attivita' e di interventi  autorizzati  e  relative  agli  emolumenti 
versati ai propri  dipendenti  nonche',  da  parte  del  volontariato 
organizzato di  cui  all'articolo  32,  per  le  spese  sostenute  in 
occasione di attivita' e di interventi autorizzati, come elencate  al 
comma 2,  devono  essere  presentate  al  soggetto  che  ha  reso  la 
comunicazione di attivazione, che, effettuate le necessarie verifiche 
istruttorie, provvede ad  effettuare  i  rimborsi  nei  limiti  delle 
rispettive  disponibilita'  di   bilancio.   ((In   occasione   della 
partecipazione  ad  attivita'  di  lunga  durata   o   a   interventi 
all'estero, i rimborsi alle organizzazioni  di  volontariato  possono 
anche essere oggetto di anticipazione da parte dell'autorita' che  ha 
autorizzato   l'attivita'   stessa,   nei   limiti   previsti   dalla 
programmazione o con le ordinanze di cui all'articolo 25.)). 
  2. Possono essere ammesse a rimborso, anche parziale, sulla base di 
idonea documentazione giustificativa analitica le tipologie di  spese 
sostenute in occasione di attivita' e di  interventi  autorizzati  ed 
individuate nella direttiva di cui al comma 5. 
  3. Le richieste  di  rimborso  da  parte  delle  organizzazioni  di 
volontariato e dei datori di lavoro devono pervenire entro i due anni 
successivi alla conclusione dell'intervento o dell'attivita' ((e sono 
presentate, ivi comprese quelle di cui al comma 1,  secondo  periodo, 
mediante apposita dichiarazione resa ai sensi  dell'articolo  47  del 
decreto del Presidente della Repubblica 28 dicembre 2000, n. 445, che 
attesti l'attinenza delle spese sostenute con l'attivita'  svolta  in 
occasione dell'evento emergenziale)). 
  4. I benefici previsti dagli articoli 39 e  dal  presente  articolo 
possono essere estesi dal Dipartimento della protezione civile  anche 
ad altri enti del Terzo settore  che  non  operano  nel  campo  della 
protezione civile, in caso di emergenze  di  rilievo  nazionale  e  a 
condizione che l'intervento di tali soggetti sia ritenuto  essenziale 
per la migliore riuscita delle  attivita'  di  protezione  civile  in 
corso o in  programma  e  limitato,  nel  tempo,  alle  piu'  urgenti 
esigenze. 
  5. Con direttiva da adottare ai sensi dell'articolo  15,  acquisito 
il parere del Comitato di  cui  all'articolo  42,  sono  definite  le 
modalita' e procedure per la presentazione delle istanze di rimborso, 
per la relativa istruttoria e la conseguente erogazione dei  rimborsi 
spettanti. Fino all'entrata in  vigore  della  direttiva  di  cui  al 
presente  comma,  restano  in  vigore  le  procedure   definite   dal 
Dipartimento della protezione civile e,  per  quanto  di  competenza, 
dalle Regioni e Province autonome di Trento e di Bolzano ai sensi  di 
quanto previsto dagli articoli 9 e  10  del  decreto  del  Presidente 
della Repubblica 8 febbraio 2001, n. 194 ((...)). 

 
                               Art. 41 

Modalita' di intervento del volontariato organizzato in occasione  di 
  situazioni di emergenza di protezione civile o nella loro imminenza 
  (Articolo 18 legge 225/1992; Articolo 5, comma 1,  lettera  a),  4, 
  comma 1,m lettera m) e 7,  comma  1, legge  106/2016;  Articolo  4, 
  comma 2, 5,  comma  1,  lettera  y),  32,  comma  4,  e  41,  comma 
  6, decreto   legislativo 117/2017;   Articolo    11, decreto    del 
  Presidente della Repubblica 194/2001) 

  1. Il volontariato organizzato di cui  all'articolo  32  presta  la 
propria opera, in occasione di situazioni di emergenza di  protezione 
civile,  o  nella  loro  imminenza,  secondo  quanto  previsto  nella 
pianificazione di protezione civile  di  cui  all'articolo  18  e  su 
richiesta  dell'autorita'   amministrativa   di   protezione   civile 
competente. Il coordinamento dell'intervento  dei  soggetti  iscritti 
negli elenchi territoriali di cui all'articolo 34, comma  3,  lettera 
a) in caso di emergenza e' assicurato dalla struttura  di  protezione 
civile  della  Regione  o  Provincia  autonoma  di  appartenenza.  Il 
coordinamento  dell'intervento  dei  soggetti  iscritti   nell'elenco 
centrale di cui all'articolo 34, comma 3, lettera b),  e'  assicurato 
dal Dipartimento della protezione civile. 
  2. Ove volontari di protezione civile, al momento  del  verificarsi 
di un evento di cui  al  comma  1,  si  trovino  sul  luogo  e  siano 
nell'assoluta impossibilita'  di  avvisare  le  competenti  pubbliche 
autorita',  possono  prestare  i  primi  interventi,  fermo  restando 
l'obbligo di dare immediata notizia dei fatti e dell'intervento  alle 
autorita' di protezione civile cui spettano  il  coordinamento  e  la 
direzione degli interventi di soccorso. 

                               Art. 42 

Comitato nazionale del volontariato di protezione civile (Articolo 18 
  legge 225/1992; Articolo 5, comma  1,  lettera  a),  4,  comma  1,m 
  lettera m) e 7, comma 1, legge 106/2016; Articolo 4,  comma  2,  5, 
  comma 1, lettera y), 32, comma 4 e 41, comma 6, decreto legislativo 
  117/2017; Articolo 12,  decreto  del  Presidente  della  Repubblica 
  194/2001) 

  1. La partecipazione del  volontariato  organizzato  di  protezione 
civile al Servizio nazionale e' realizzata anche  attraverso  la  sua 
consultazione nell'ambito del Comitato nazionale di  volontariato  di 
protezione  civile,  costituito  con  decreto  del   Presidente   del 
Consiglio dei ministri adottato previa intesa in Conferenza unificata 
di cui al decreto legislativo 28 agosto 1997, n. 281. 
  2. Il Comitato, che dura in carica 3 anni e svolge la sua attivita' 
a titolo gratuito, e' composto da due commissioni: 
    a)  la  Commissione  nazionale,   composta   da   un   volontario 

 
 
 
 
rappresentante  per  ciascuno  dei  soggetti   iscritti   nell'elenco 
centrale di cui all'articolo 34, comma 3, lettera b),  designato  dal 
rispettivo legale rappresentante; 
    b)  la  Commissione  territoriale,  composta  da  un   volontario 
rappresentante dei soggetti iscritti in ciascun  elenco  territoriale 
di cui all'articolo 34, comma 3, lettera a), designato  per  ciascuna 
Regione e Provincia autonoma secondo le  forme  di  rappresentanza  e 
consultazione rispettivamente disciplinate. 
  ((3. Il Comitato si riunisce mediante incontri  dei  rappresentanti 
delle due Commissioni  che  adottano  gli  specifici  regolamenti  di 
funzionamento e individuano, ciascuna fra  i  propri  componenti,  un 
proprio organismo direttivo ristretto formato da un uguale numero  di 
membri, comunque non superiore a dieci, il quale  ha  il  compito  di 
stimolare e promuovere l'attivita' della singola Commissione.)) 
  4. Fino all'insediamento del Comitato di cui al comma  1,  continua 
ad operare la Consulta Nazionale delle organizzazioni di volontariato 
di protezione  civile  costituita  con  decreto  del  Presidente  del 
Consiglio dei ministri del 25 gennaio 2008, pubblicato nella Gazzetta 
Ufficiale n. 61 del 12 marzo 2008, nella composizione definita con il 
decreto del Capo del Dipartimento  della  protezione  civile  del  21 
ottobre 2014. 

Misure e strumenti organizzativi e finanziari per la realizzazione delle attivita' di protezione civile 

Capo VI 

                               Art. 43 

Fondo nazionale di protezione civile per le attivita' di previsione e 
  prevenzione     (Articolo     19, legge     225/1992;      Articolo 
  6-bis, decreto-legge 343/2001, conv. legge 401/2001) 

  1. Le risorse per lo svolgimento delle attivita'  di  previsione  e 
prevenzione dei rischi assicurate dal Dipartimento  della  protezione 
civile iscritte nel  bilancio  della  Presidenza  del  Consiglio  dei 
ministri  provenienti  dallo  stato  di  previsione   del   Ministero 
dell'economia e delle finanze, costituiscono il «Fondo  nazionale  di 
protezione civile per le attivita' di previsione e prevenzione». 

 
 
 
 
 
 
 
 
  2. Le somme che il Dipartimento della protezione civile trasferisce 
ad  altre  amministrazioni  dello  Stato  per  la  realizzazione   di 
specifici piani, programmi e progetti sono  versate  all'entrata  del 
bilancio dello Stato per essere  riassegnate  nello  stesso  anno  di 
riferimento con decreto del Ministro dell'economia  e  delle  finanze 
alle pertinenti unita' di voto dei relativi stati di previsione. 

                               Art. 44 

                  Fondo per le emergenze nazionali 
                    (Articolo 5, legge 225/1992) 

  1. Per gli interventi conseguenti agli eventi di  cui  all'articolo 
7, comma 1, lettera c),  relativamente  ai  quali  il  Consiglio  dei 
ministri delibera  la  dichiarazione  dello  stato  di  emergenza  di 
rilievo nazionale, si provvede con l'utilizzo delle risorse del Fondo 
per le  emergenze  nazionali,  istituito  presso  la  Presidenza  del 
Consiglio dei ministri - Dipartimento della protezione civile. 
  2.  Sul  conto  finanziario  della  Presidenza  del  Consiglio  dei 
ministri, al termine di ciascun anno, dovranno essere evidenziati, in 
apposito allegato, gli utilizzi delle risorse finanziarie del  «Fondo 
per le emergenze nazionali». 

                               Art. 45 

Fondo regionale di  protezione  civile  (Articolo  138,  commi  16  e 
  17, legge 388/2000;  Articolo  19-sexies,  comma  1,  decreto-legge 
  266/2004, n. 266, conv. legge 306/2004) 

  1. Il «Fondo regionale di protezione civile», iscritto nel bilancio 
autonomo della Presidenza del Consiglio dei ministri, contribuisce al 
potenziamento del sistema di protezione civile delle Regioni e  degli 
Enti locali,  e  concorre  agli  interventi  diretti  a  fronteggiare 
esigenze urgenti conseguenti alle emergenze di  cui  all'articolo  7, 
comma 1, lettera b). 
  2. Con apposito decreto del Presidente del Consiglio dei  ministri, 
d'intesa con la Conferenza unificata, vengono disciplinati i  criteri 
di riparto e le modalita' di trasferimento delle risorse da destinare 
a ciascuna Regione, nonche' le relative attivita' di monitoraggio. 

                               Art. 46 

Strumenti organizzativi  per  la  realizzazione  delle  attivita'  di 
  protezione civile (Articolo 3-bis, legge 225/1992) 
  1. Le componenti  e  strutture  operative  del  Servizio  nazionale 
promuovono la crescita professionale specialistica  del  personale  e 
degli operatori  del  Servizio  medesimo,  con  particolare  riguardo 

 
 
 
 
 
 
all'esercizio delle funzioni di presidio delle sale operative e della 
rete dei centri funzionali. 

Capo VII 

Norme transitorie, di coordinamento e finali 

                               Art. 47 

               Coordinamento dei riferimenti normativi 

  1. Tutti i riferimenti alla legge 24 febbraio 1992,  n.  225  e  ai 
relativi articoli, contenuti  in  altre  disposizioni,  si  intendono 
riferiti  al  presente  decreto  e  ai  corrispondenti  articoli.  In 
particolare: 
    a)  l'articolo  11  della  legge  n.   225   del   1992,   citato 
nell'articolo 4, comma 2, del decreto legislativo 29 maggio 2017,  n. 
97, deve intendersi riferito all'articolo  13  del  presente  decreto 
legislativo; 
    b) gli articoli 2 e 5 della legge n. 225  del  1992,  citati  nei 
commi 6 e 8 dell'articolo 163 del decreto legislativo 18 aprile 2016, 
n. 50, devono intendersi rispettivamente riferiti agli articoli  7  e 
24 del presente decreto; 
    c)  l'articolo  3-bis  della  legge  n.  225  del  1992,   citato 
nell'articolo 39, comma 1, del decreto-legge 17 ottobre 2016, n. 189, 
convertito, con modificazioni, dalla legge 15 dicembre 2016, n.  229, 
deve intendersi riferito all'articolo 17 del presente decreto; 
    d)  l'articolo  15  della  legge  n.   225   del   1992,   citato 
nell'articolo 1,  comma  112,  legge  7  aprile  2014,  n.  56,  deve 
intendersi riferito all'articolo 12 del presente decreto; 
    e) gli articoli 2 e 14  della  legge  n.  225  del  1992,  citati 
nell'articolo 10, comma 1, del decreto legislativo  18  aprile  2012, 
n.61, devono intendersi rispettivamente riferiti agli articoli 7 e  9 
del presente decreto; 
    f) l'articolo 2 della legge n. 225 del 1992, citato nell'articolo 
47, comma 1, della legge 24 dicembre 2012, n.  234,  deve  intendersi 
riferito all'articolo 7 del presente decreto; 

 
 
 
 
 
 
 
 
 
    g) l'articolo 5  della  legge  n.  225  del  1992,  citato  negli 
articoli 11, comma 1,  e  nell'articolo  13,  comma  2,  del  decreto 
legislativo  30  giugno  2011,  n.123,   deve   intendersi   riferito 
all'articolo 27 del presente decreto; 
    h)  l'articolo  11  della  legge  n.   225   del   1992,   citato 
nell'articolo 92, comma 1, e nell'articolo 137, comma 1, del  decreto 
legislativo  15  marzo  2010  n.   66,   deve   intendersi   riferito 
all'articolo 13 del presente decreto; 
    i) l'articolo 5  della  legge  n.  225  del  1992,  citato  negli 
articoli 119, comma 1, 133, comma 1, e nell'articolo  135,  comma  1, 
del decreto legislativo  2  luglio  2010,  n.  104,  deve  intendersi 
riferito agli articoli 24, 25 e 26 del presente decreto; 
    l) l'articolo 5 della legge n. 225 del 1992, citato nell'articolo 
8-bis,  comma  1,  del  decreto-legge  30  novembre  2005,  n.   245, 
convertito, con modificazioni, dalla legge 27 gennaio  2006,  n.  21, 
deve intendersi riferito all'articolo 25 del presente decreto; 
    m) l'articolo 5 della legge n. 225 del 1992, citato nell'articolo 
67,  commi  2  e  3,  e  nell'articolo  191,  comma  1,  del  decreto 
legislativo 3 aprile 2006, n.  152,  deve  intendersi  riferito  agli 
articoli 24 e 25 del presente decreto; 
    n)  l'articolo  3,  comma  6,  legge  n.  225  del  1992   citato 
nell'articolo 158-bis del decreto legislativo 3 aprile 2006, n.  152, 
deve intendersi riferito  all'articolo  18,  comma  3,  del  presente 
decreto; 
    o) gli articoli 10 e 11 della  legge  n.  225  del  1992,  citati 
nell'articolo 1, comma 2, nell'articolo 3, comma 1,  e  nell'articolo 
24, comma 2, del decreto legislativo 8 marzo  2006,  n.  139,  devono 
intendersi  rispettivamente  riferiti  agli  articoli  14  e  13  del 
presente decreto; 
    p) l'articolo 5 della legge n. 225 del 1992, citato nell'articolo 
15, comma 1, della legge 31 ottobre 2003,  n.  306,  deve  intendersi 
riferito all'articolo 25 del presente decreto; 
    q) l'articolo 5 della legge n. 225 del 1992, citato nell'articolo 
22, comma 2, del decreto legislativo 19 maggio  2000,  n.  139,  deve 
intendersi riferito agli articoli 25 e 26 del presente decreto; 
    r) l'articolo 5 della legge n. 225 del 1992, citato nell'articolo 
1, comma 1, e nell'articolo 2, comma 2, del decreto-legge 12  ottobre 
2000, n. 279, convertito, con modificazioni, dalla legge 11  dicembre 
2000, n. 365, deve intendersi riferito agli articoli 24, 25 e 26  del 
presente decreto; 
    s) gli articoli 6 e 17  della  legge  n.  225  del  1992,  citati 
nell'articolo 2, commi 1 e 2, del decreto  legislativo  29  settembre 
1999,  n.  381,  devono  intendersi  rispettivamente  riferiti   agli 
articoli 4, 13 e 19 del presente decreto; 
    t) l'articolo 2 della legge n. 225 del 1992, citato nell'articolo 
54, comma 2-bis, del decreto legislativo 30 luglio 1999, n. 300, deve 
intendersi riferito all'articolo 7 del presente decreto; 
    u)  l'articolo  11  della  legge  n.   225   del   1992,   citato 

nell'articolo 1, comma 6, lettera a), numero 2) della legge 31 luglio 
1997, n. 249, deve intendersi riferito all'articolo 13  del  presente 
decreto; 
    v)  l'articolo  10  della  legge  n.   225   del   1992,   citato 
nell'articolo 123, comma 2, del decreto legislativo 17 marzo 1995, n. 
230, deve intendersi riferito all'articolo 14 del presente decreto; 
    z) l'articolo 5 della legge n. 225 del 1992, citato nell'articolo 
12, comma 7, della legge 21 novembre 2000, n.  353,  deve  intendersi 
riferito agli articoli 25 e 26 del presente decreto. 
    ((1-bis) All'articolo 10, comma 2, della legge 11 agosto 2014, n. 
125, le parole "4 del decreto-legge 31 maggio 2005, n. 90, convertito 
con  modificazioni,  dalla  legge  26  luglio  2005,  n.  152."  sono 
sostituite con le seguenti: " 29 del decreto  legislativo  2  gennaio 
2018, n. 1.)) 

                               Art. 48 

                             Abrogazioni 

  1. A decorrere dalla data di entrata in vigore del presente decreto 
sono abrogate le seguenti disposizioni: 
    a) la legge 24 febbraio 1992, n. 225; 
    b) l'articolo 23-sexies, comma 4, del  decreto-legge  30  gennaio 
1998, n. 6, convertito, con modificazioni, dalla legge 30 marzo 1998, 
n. 61; 
    c) l'articolo 107, comma 1, lettere a), b), c), d), f) numeri 1), 
2) e 4), g) e h) e comma  2  nonche'  l'  articolo  108  del  decreto 
legislativo 31 marzo 1998, n. 112; 
    d) il decreto del Presidente della Repubblica 8 febbraio 2001, n. 
194; 
    e) l'articolo 5 del  decreto-legge  7  settembre  2001,  n.  343, 
convertito, con modificazioni, dalla legge 9 novembre 2001, n. 401; 
    f) l'articolo 3  del  decreto-legge  4  novembre  2002,  n.  245, 
convertito, con modificazioni, dalla legge 27 dicembre 2002, n. 286; 
    g) gli articoli 4 e 8 del decreto-legge 31 maggio  2005,  n.  90, 
convertito, con modificazioni, dalla legge 26 luglio 2005, n. 152; 
    h) l'articolo 6, comma 1, del decreto-legge 9  ottobre  2006,  n. 
263, convertito, con modificazioni, dalla legge 6 dicembre  2006,  n. 
290; 
    i) l'articolo  14  del  decreto-legge  23  maggio  2008,  n.  90, 
convertito, con modificazioni, dalla legge 14 luglio 2008, n. 123; 
    l) l'articolo 4, comma 9-bis, e l'articolo 15, commi 2 e  3,  del 
decreto-legge 28 aprile 2009, n. 39, convertito,  con  modificazioni, 
dalla legge 24 giugno 2009, n. 77; 
    m) l'articolo 1, commi 1 e 3 e l'articolo 1-bis del decreto-legge 
15 maggio 2012, n. 59, convertito, con modificazioni, dalla legge  12 
luglio 2012, n. 100; 

 
 
 
    n) l'articolo 1, comma 422, della legge 27 dicembre 2013, n. 147; 
    o) l'articolo 27 della legge 29 luglio 2015, n. 115. 

                               Art. 49 

                 Clausola di invarianza finanziaria 
          (Articolo 1, comma 2, lettera l), legge 30/2017) 

  1. Le  Amministrazioni  competenti  provvedono  all'attuazione  del 
presente decreto  nell'ambito  delle  risorse  umane,  strumentali  e 
finanziarie disponibili a legislazione  vigente  e,  comunque,  senza 
nuovi o maggiori oneri per la finanza pubblica. 

                               Art. 50 

                     Norme transitorie e finali 
          (Articolo 1, comma 3, lettera b), legge 30/2017) 

  1. Fino  all'adozione  dei  provvedimenti  attuativi  previsti  dal 
presente decreto, continuano a trovare applicazione  le  disposizioni 
previgenti. 
  2. Le disposizioni di cui al presente  decreto  si  applicano  alle 
attivita', deliberazioni, atti e  provvedimenti  posti  in  essere  o 
emanati successivamente alla data della sua entrata in vigore. 
  Il Presente decreto, munito del sigillo dello Stato, sara' inserito 
nella  Raccolta  ufficiale  degli  atti  normativi  della  Repubblica 
italiana. E' fatto obbligo a chiunque spetti di  osservarlo  e  farlo 
osservare. 
    Dato a Roma, addi' 2 gennaio 2018 

                             MATTARELLA 

                                Gentiloni  Silveri,  Presidente   del 
                                Consiglio dei ministri 

                                Minniti, Ministro dell'interno 

                                Pinotti, Ministro della difesa 

                                Alfano, Ministro degli affari  esteri 
                                e della cooperazione internazionale 

                                Poletti, Ministro del lavoro e  delle 
                                politiche sociali 

 
 
 
 
 
 
 
 
 
 
 
 
 
 
                                Galletti,  Ministro  dell'ambiente  e 
                                della tutela  del  territorio  e  del 
                                mare 

                                Padoan,  Ministro   dell'economia   e 
                                delle finanze 

                                Franceschini,  Ministro  dei  beni  e 
                                delle  attivita'  culturali   e   del 
                                turismo 

                                Delrio, Ministro delle infrastrutture 
                                e dei trasporti 

Visto, Il Guardasigilli: Orlando 

 
 
 
 
